input
Ko min tɔ bɛ kɔ -   Dirisa Togola  -  Minisiriɲɛmɔgɔ, Sogɛli Kokala Mayiga n’a ka Kunnafonidi minisiri Mɛtiri Haruna Ture dalen  a kan, taara nin ntɛnɛndon, zuwɛnkalo tile 28, Kunnafonidalaw ka Soba la. 
Nin balimayataama ka taa bɔ Kunnafonidalaw ka Soba la laɲini tun ye ka kunnafonidilaw ladɔnniya furancɛlafanga gɔfɛrɛnaman ka baara kɛta fɔlɔfɔlɔw la, minnu ye jamana dugukolo lakanani, politikikow ni fangabulonkow yɛlɛmaniw, ani hadamadenyasiraw basigili ye.   
Minisiriɲɛmɔgɔ ye nin ko kɛ sababu ye ka Jamana Labɛn kura Lajɛbaw nata kɛli bange kunnafondilaw ye.   
Ani fana, kalataw ɲɛnabɔli cakɛda kelen pe bilali nata telin sen kan.   
O tun kɛra Kunnafonidalaw ka Soba perezidan, Banjugu Dante, ɲɛna
A ka bisimilali kɔrɔfɔ la, Kunnafonidalaw ka Soba perezidan, Dante, ye gɔfɛrɛnaman hakililatigɛ Mali kunnafonidilaw ka bilasirali la.   
A kɛtɔla ka nin taama kɛ sababu ye, a y’i sara, k’a gɛlɛya, Mali mara ɲɛmɔgɔ la, gɛlɛyaw kan, minnu bɛ ka kunnafonidilaw ka don bɛɛ kow fanga ban.  
Labɛn kura tɛ se ka sɔrɔ, kunnafonidi labɛn kura kɔ. 
A ye nin dantigɛ. 
Ale bolo, Mali kunnafonidi bɛ ka tɛmɛ gɛlɛya minnu fɛ, olu dɔw ye bɔlɔlɔkankojugukɛ sariya kura ɲangili ye, kunnafonidilaw minɛni daliluntanw, kunnafonidi dɛmɛ dibaliya, kun tɛ min na kabini san saba, wusuruw doniw, minnu ta man di, yan kɛnyɛrɛye lamɛnnifɛnw ni filɛlifɛnw cakɛda dɔw fɛ ani Kunnafonidalaw ka Soba baarali kura laɲini
PeYℇMu ye kunnafonidibaara kɛbagaw hakililatigɛ fura sɔrɔli la u ka laɲini kofɔlenw na.  
A ka taama kun kan, Dɔgɔtɔrɔ Sogɛli  Kokala Mayiga bɛn’a fɔ ko, 
cɛmancɛlafanga perezidan ka yamaruyali kɔnɔ, an y’a ŋaniya ka galabu don kɛ. ka cɛmancɛ fanga taabolow sennateliya, ni ka to malidenw ka sendonni ɲini na.  
Ani k’a fɔ u ye ko cɛmancɛ fanga bɛ sigi ntuloma saba kan.
K’a dɔn k’a fɔ,
ntuloma fɔlɔ ye lakana dakun de ye ; fo ka taa waati min kɛ, ni lafisayali ma kɛ lakanna sira la, fasodenw bɛ to kudayi ka siga furancɛlafanga se la ka gɛlɛyaw ɲɛnabɔ.   
O koɲɛ bɛ kɛlɛbolow ɲɛmɔgɔba ka bolo kan.  
Dakun filanan kunkan, min ye politiki ntuloma ye, politikow ani fangabulonkow yɛlɛmaniw bɛ gɔfɛrɛnaman ka bolo kan. 
O yɛlɛmaniw ka kan ka kɛ ni bɛɛ sendonni ye.  
O yɛlɛmaniw ka kan ka kɛ ni bɛɛ sendonni ye.  
Ko ale ma sira sɔrɔ k’a fɛla fɔ.
Fo n’a y’a yɛrɛ ŋaniya k’i bila kɛrɛfɛ.   
a y’o hakililatigɛ.  
K’a kɔdon kalata donjatesɛbɛn fɔlɔ ma, min ma kɛ kumafalenw kun ye a labɛnni tuma na.  
PeYℇMu ye lahidu di ko gɔfɛrɛnaman bɛ donjatesɛbɛn kura min ta, bɛna kɛ bɛnkan kɔnɔ, ko politikinw ani jamajɛrɛkuluw ɲɛmɔgɔw bɛɛ da bɛna don a la.    
Walasa ka taa kalafili la, danaya bɛ min na ani k’a sɔsɔliw faratiw dɔgɔya, i n’a fɔ kalafili tɛmɛnenw ta ɲɔgɔnna.   
Fan wɛrɛ fɛ,   
Ale ka fɔ la, politikimɔgɔw ani jɛrɛjɛkuluw mɔgɔw y’a jateminɛ ko kalafiliw ɲɛnabɔli cakɛda kelen pe de ka kan.  
Kalo kɔnɔntɔn kɔnɔ gɔfɛrɛnaman ko a tɛ se ka kɛ, n m’a fɔ a jalaki don walima a jo don.  
Nka u ma se k’a jira kɛnɛ kan k’a tɛ se ka kɛ kalo 18 kɔnɔ.  
N ye mɔgɔ faamulenbaw fara ɲɔgɔn kan ani SENI ɲɛmɔgɔ kɔrɔ minnu delila ka kalataw labɛn, k’u bila baara la walasa k’a filɛ ni kalataw ɲɛnabɔli cakɛda kelen pe bɛ se ka kɛ walima a tɛ se, ani jamana marako minisiri ye.   
An ka mɔgɔ faamuyalenbaw ye kuma kuncɛ k’a bɛ se ka kɛ, lɛrɛ saba ɲɔgɔnye kɔfɛ, ne yɛrɛ ye  min ɲɛmɔgɔya kɛ.   
O la, min ma se ka kɛ  kalo kɔnɔntɔn kɔnɔ,
an y’o jaabi sɔrɔ kalo tan kɔnɔ. 
A politlilatigɛ tara. 
Kumafalenw tɛna kɛ bilen ko awɔ walima ayi kalafiliw ɲɛnabɔli cakɛda kelen pe bɛna kɛ. 
A ko ŋaniya tara. 
Cakɛda kannabilalen kelen pe kalataw ɲɛnabɔli la bɛna kɛ.   
Ɲininkali min tora, ye nin bɛɛ bɛna waleya cogo di ?   
An bɛna cogoyaw labɛn, a ɲɛdɔnbagaw bɛna an dɛmɛ bilali la sen kan teliyaba la, min bɛ se ka kɛ.  
Ni cɛsiri ani koɲɛdɔn ye.
An bɛna a ko bɛɛ bila sen kan nin ɲɔgɔnna waati kunkurunnin kɔnɔ yaasa ka kalataw labɛn.  
PeYℇMu Sogɛli  ye nin bange.  
Jamana Labɛn kura Lajɛbaw kunkan, u bɛna kɛ sɔɔni. 
DeYℇNI ( Jamana kumaɲɔgɔnya bɛɛ sen bɛ min na) komagɛlɛyaliw bɛna kɛ u selikɛgafe ye.
Mɔgɔ si sen tɛna bɔ a la, hali fanga kɔrɔ mɔgɔbaw. 
A sinti la, o DeYℇNI tun ye fanga ngarandabagaw ka hakilila talen ye.  
Nka k’a da u komagɛlɛyaliw waleyalibaliya cogoya kan Jamana perezidan fɛ, sigaɲɔgɔnna donna a fanw mɔgɔw ni ɲɔgɔn cɛ.  
a y’o jira, yann’a ka fara a kan ko k’a daminɛ duguma fo sanfɛ bɛɛ bɛn’a fɛla fɔ Jamana Labɛn kura Lajɛbaw  ɲɛli kama.    
Fasojama ŋaniya o de bɛna labaara perezidan kura sigilen fɛ bɛnkanfanga kɔnɔ, k’a da a ka jamanabaara baarabolodalenw kɔrɔ.  
Bi, fo fɛɛrɛw ka kɛ an bolo sariyasunba kɔnɔ ka jamana perezidan, min y’a ŋaniya ka fasojama ka nafaw janfa, ka baarabila walima binni ɲini.  
K’a bali an ka perezidanw ye, u ka fɛnw kɛ minnu mana u diya,    
Sisan kɔni, fasojama de ka kan k’a ka sariyasunba dilan, a kana kɛ mɔgɔ faamuyalenbaw ye.   
A y’o burun ka bɔ a da ni fanga ye.  
Hadamadenyasiraw basigili kuma kan, janko IYℇNITℇMu ka bagabagaliw la,  PeYℇMu ye lamɛnnijama hakililatigɛ ko fɔkabɛnw bɛ senna ni baarakɛlaw lafasalijɛkulu ɲɛmɔgɔw ye walasa ka baarabila ɲari bɔ a ma.  
Alu Badara Jara – Giyomu Soro ɲangira a kɔkiri la, a si kaso, Konowari kirida fɛ.  
Konowari minisiriɲɛmɔgɔ kɔrɔ jalakira k’a bɛ fɛ ka dankari jamana basigi la. 
A ka awokamuso Afusiyatu Banba Lamini, a ka bisimilada ɲɛmɔgɔ Sulutusulu, depite kɔrɔ Bɛnisuku, san 20 dara olu kun.  
Min ye Alɛn Loboɲɔn, balimakɛ Simon ninnu ani Rigobɛri Soro ni Falisiyebu Sekongo ye, 
Olu ɲangira ni kalo 17 kasolabila ye forobabasigi tiɲɛni kosɔn.  
Kirida ye Giyomu Soro ka politikitɔn, « Zenerasiyɔn e pepulu solidɛri » cili fana kofɔ.  
K’a tɔ kalan ɛrɛfi.ɛfiyɛri kan – Kunnafonilaseli dɔ kɔnɔ, min dara jama tulo kan nin dɔgɔkunlaban na, Kɛli Ansari n’a jɛw ka koladilankulu nisɔndiyalenba ye ɲɔgɔnye komɛn, nin dɔgɔkun na Gundamu, k’a kunbaw dɔ kɛ Tawudeni marabolo marakɛyɔrɔw dansigisigiliw gɛlɛyako ɲɛnabɔli ye.  
A kunnafonilaseli b’a fara a kan, k’o cogo la, bi, Tawudeni marabolo ye fɛn lakodɔnnen ye, jɔda bɛ min na, n’a ka kan ka lafasa ani min jamaw ka kan ni bilasirali ye ani k’u yakubaya.     
« A ka kan yɛrɛ ka kɛ misali ye ani fɛn ladegeta tugu ka kan ka kɛ min kɔ yɔrɔ wɛrɛw fɛ, minnu dansigisigiliw tolen don wasabaliya la ka bɛn n’u jamaw haminanko gɛlɛnw ye.   
Sigidalajamakulu, minnu b’a kɔnɔ k’u caya, ye wulikajɔw kɛ sira bɛɛ kan, ka nin maraboloko kɛ tiɲɛ ye, min bɛ tɛmɛ taafankow kan ani politiki jɛɲɔgɔnyakow », koladilankulu ye nin dantigɛ.    
Yann’a ka fara a kan ko nin dusu ani cɛsiri misali ka kan ka lacaya yɔrɔ wɛrɛw la, janko Dalabaw marabolo la, min ɲininen don lajɛbaw bɛɛ kɔnɔ, n’a makɔnɔnen don Fagibini Sigicogo jamaw fɛ ani caman wɛrɛw.   
« An ka jɔyɔrɔfabaara b’a laɲini cogo min na, an sɔnnen don bɛn hakililaw bɛɛ ma ani k’a ɲini a dilanbagaw ani mɔgɔw fɛ, minnu sen bɛ don a la, ka taa sigidalajamakulu bɛɛ faralen ma ɲɔgɔn kan ɲɔgɔnminɛ koɲuman kɔnɔ bɛɛjɛsiniɲɛsigi labɛnni na, min tɛ mɔgɔ si to kɔfɛ » a y’a kuncɛ n’o ye.
Berehima Jalo – Ko fɔlɔ min kiri tigɛra Moti kirisigiba fɛ ntɛnɛdon zuwɛnkalo tile 21 san 2021 tun bɛ forobakiritigɛlaw ani Umaru Gajaga (bagangɛnna min bɛ Dedugu, Bankasi kubeda la) cɛ, (o) welelen kiri la ni Nuhumu Sidibe fagali ye.   
Sɔn kɛlen a jalakili ma ko a sen bɛ kow la, a tun nɔminɛna minnu na, Umaru Gajaga ɲangira k’a bila a si kasolabila la.  
Kow !  
Sɛbɛnw kɔnɔ, kow bɔra, minnu bɛ nin kɔfɛ ka na : 
Feburuyekalo tile 18 san 2019, Dedugu, Fakala togodalayɛrɛmɛrakafo la, Jene sɛrɛkili kɔnɔ, sɔgɔma fɛ, Umaru Gajaga taara dugu kɔ la ka jɛgɛminɛ dɔɔnin kɛ.   
Sira la, a ye kamalennin ncinin dɔ, Nuhumu Sidibe, min si bɛ san 13 la, sɔrɔ a fa ka nakɔ la.   
Kuma gɛlɛn dɔw falenfalennen kɔ u ni ɲɔgɔn cɛ, Umaru Gajaga ye « kupukupu » ɲɛ caman kɛ Nuhumu Sidibe la, o fari fan caman na, janko bolow, senw ani kunkolo.   
Nuhumu joli bonna k’a ban, w’a fatura a yɔrɔ la.  
Umaru minɛna a balimakɛw fɛ, a balimakɛw fɛ, a fa ka laɲini na, ka taa n’a ye dugutigi fɛ.  
Sɛgɛsɛgɛli kunfɔlɔ kɛlen kɔ teliya la zandaramaw ka cakɛda bolofara fɛ, min bɛ Jene, Umaru Gajaga nɔminɛna mɔgɔfaga kama.  
Mɔgɔ jalakilen jɔra a ko fɔlenw la kasɔrɔ gɛlɛya ma kɛ a la. 
A y’a ɲɛfɔ ko feburuyekalo tile 18 san 2019, ale ye cɛmisɛnnin Nuhumu Sidibe sɔrɔ u ka nakɔ la, i ko a delinako don cogo min na, a y’a daminɛ k’ale neni kasɔrɔ kun kalalaman si t’a la.  
Wa walasa k’a ka ko ban, a gɛrɛla Nuhumu Sidibe la, k’a sɔgɔ muru la siɲɛ caman ni kupukupu ye, min tun b’ale bolo.
O janko-Ala-la fɔli tun bɛ kun bɔ ka Umaru Gajaga jɔyɔrɔ ye cɛmannin Nuhumu Sidibe saya la.  
Umaru nɔminɛna mɔgɔ nikaraba la.
Nka jandali walima dabɔnkama kunw tun y’a jɛ.  
O cogo de la, a kow faamuyacogo falenna k’a kɛ mɔgɔfaga ye ɲangilisariya sariyakisɛw 199 ani 201 ka fɔcogo la.  
O kosɔn, a yera kow faamuyali kɔnɔ, jalaki minnu bɛ bɔli kɛ, bɛ wuli Umaru Gajaga kɔ, k’a fɔ Dedugu, Fakala togodalakomini na, Jene kubeda la, feburuyekalo tile 18 san 2019, a y’a dabɔ a kama ka saya lase Nuhumu Sidibe ma, ko minnu ɲɛsigilen don ni k’u ɲangi ɲangilisariya sariyakisɛ 199 sɛbɛnnisira 1  ani 201 fɛ.  
Wuli kɛlen don mɔgɔ min kɔ, o sɔnna k’a nɔ bɛ kow la, minnu jalaki binna a kan. Ka bɛn ni kibaruyabaw sira ye, jalakibagatɔ ka kasoko seereyasɛbɛn sɛbɛnfura n°2 tɛ ɲangili si kofɔ
Kibaruya minnu sɔrɔla a ka mɔgɔyajogo kan ka fisa a ma. 
Nka dɔgɔtɔrɔ faamuyalen, min bilala ka faamuyali boli a hakiliyanfan kan, ka laselisɛbɛn, ka bɛn ni desanburukalo tile 11 san 2019 ye, ko dimin si t’a kan farikolo walima hakili tiɲɛni sira fɛ, min bɛ se ka dɔ bɔ a ka ɲangili jɔyɔrɔtigiya la.   
O sababu la, kiritigɛlaw y’a mɔgɔnikaraba kow yɛlɛma k’u falen ka kɛ mɔgɔfaga ye ni k’a dantigɛ ko ko minnu  jate bɔra k’u kɔnɔkow falen k’u jɔ jalakibagatɔ Umaru Gajaga la jɛlen don ka se hakɛ la.  
Kiritigɛlaw ye jalaki bin a kan o kosɔn, k’a bila Moti kirisigiba ɲɛkɔrɔ.
Bɔgɔ jeninen kan, ntɛnɛndon zuwɛnkalo tile 21 san 2021, Umaru Gajaga, kasɔrɔ sɔsɔli ma kɛ a la, jɔra kow kɔrɔ, minnu tun jalaki binna a kan, ka baara gɛlɛya, o la, a ka awoka, Mɛtiri Simon Legu bolo..
Kɛlɛ tiɲɛnen a bolo a ka mɔgɔ lafasata fɛ, se wɛrɛ tun t’o ye ni kiritigɛlaw ka hinɛ delili tɛ.  
Bawo, a ka fɔ la, Umaru Gajaga n’a hakiliw tɛ ɲɔgɔn fɛ.  
« Ne ka mɔgɔ lafasata man kɛnɛ, a n’a hakiliw tɛ ɲɔgɔn fɛ. 
A dafalen tɛ hakiliyanfan fɛ.  
A kɛlen ka kow lakodɔn, minnu jalaki binna a kan, ne bɛ kiritigɛlaw ka hinɛ ɲini ani nɔgɔyɔkunw » a y’o soronadon. 
Nka forbakiritigɛla y’a tɔ lajuguya, n’a tiɲɛtigiyali ye ko jalakibagatɔ sew bɛɛ dafalen don ani ko a ka wale in labɛnna k’a dabɔ a kama. 
Nimisa dɔrɔn de donna ale la a kow kɔnɔkow falenni na. 
Mɛtiri Legu ka laɲiniw ma lamɛn kiritigɛlaw fɛ, minnu sɔnna ko Umaru Gajaga nɔ b’a la ni k’a ɲangi n’a si kasolabila la.  
Siyaka Dunbiya ciden kɛrɛnkɛrɛnnen bilalen ka taa Seware – Sebaaya saba, ko kɛ o ntolatan hakɛ kɔnɔ, ka celu wolonwula don mɔgɔ wɛrɛw la, foyi ma sɔrɔ ka don ale la.  
Ni nin bakurubajateminɛ ɲɔgɔnna ye, a tun bɛ latigɛ hakili la ko Itali sen bɛ « Ero 2020 » tɔn ɲumanw na, minnu ye balanna kɛ mɔgɔw la.
Ka se hakɛ la fo mɔgɔ caman tun y’a miiri ko se bɛ « Naziyonale » ye ka taa yɔrɔ janba la ɲɔgɔnkunbɛnw kɔnɔ.  
Walasa k’o lasɔrɔ, fo se yɛrɛ tun ka kɛ Otirisi la ntolatan seginw senfɛ minnu b’a laban ɲɛ ( / witiyɛmu de finaliw ), Lɔnduru.
Bɛɛ la yelenkutabaw tɛ ɲɛfɛjɔw ta fan na nka kologɛlɛnw tuma bɛɛ kɔfɛjɔw ta fan na, fɛn bɛɛ tun bɛ Otirisikaw kɛ faden jandala ye « Ɛsikuwadara Azura » bolo.   
Wa  o tiɲɛtigiyara « Wɛnbileyi » ntolatanyɔrɔ dawulama binkɛnɛ sanfɛ.   
O cogo la, Itali bilala k’a cɛsiri ani ka mɔnɔbɔw makɔnɔ walasa k’a ka tɛmɛni hakililatigɛ.
Dimin kɔnɔ  ( 2 – 1 ).  
Sɛgɛsɛgɛli kun 
Sɛgɛsɛgɛlikɛlaba ka cakɛda ( BEVEZE ) ka in sɛgɛsɛgɛli bɛ tali kɛ Sibi togoda yɛrɛmarakafo ka baara kɛlenw ɲɛnabɔli kan waati la, ka bɔ san 2019 zanwuyekalo tile 1ɔlɔ ( fɔlɔ ) la ka se desanburukalo tile bi saba ni kelen (31) ma. 
A laɲini ye ka hakililatigɛ ko Sibi yɛrɛmarakofo ( CEYƐRIYƐSI ) bɛ ka mara ni sɔrɔko, nafasɔrɔ ni kɛcogoɲuman saratiw ye ani ka bɛn sariyaw ani baarabɛnkanw ma, minnu bɛ senna. 
Sɛgɛsɛgɛli baaraw ye tali kɛ kɔnɔnakɔlɔsili kiimɛni, marakɛcogo, nafoloko ani jatebɔ ɲɛnabɔli, minɛnko ani dugukoloko ɲɛnabɔli, fasodensɛbɛnw ɲɛnabɔli, baarakɛlaw marali, faciyɛnkow ɲɛnabɔli ani sigidalajama ka se fɛɛrɛw.      
Fan dɔ fɛ, BEVEZE ka ci ye bolonkɔnijaasere sinni ye kɔlɔsili jɔnjɔnw la, bilasiraliw tugulen don minnu na k’a to se ka lafisaya ani fan wɛrɛ fɛ, ka hakili da nafoloko kɛcogoya juguw kan, ka bɔ majɛliw la minnu bɛ kɛ sariyaw ni baarabɛnkanw labɛnw na.  
BEVEZE ka komagɛlɛyaliw walasa ka mara kɛcogo juguw latilen. 
Sibi togoda yɛrɛmarakafo komini ka kolatigɛjɛkulu ka kan : 
Ka hakili to baarakɛjɛkulu sigilenw baarakɛcogo la.
Sibi togoda yɛrɛmarakafo « mɛri » ka kan ka : 
A ka marali ɲɛfɔ foroba la, ka bɛn ni sariyasɛbɛnw ye, minnu bɛ senna.
Ka yɛrɛmarakafo ka se yɛrɛmakiimɛni kɛ waati bɛɛ
Ka baarakɛnafolo  lajɛyali taabolo labato.
Ka sɛgɛsɛgɛli kɛ waari ladonnen marata la, ka bɛn ni baarabɛnkansɛbɛn ye, min bɛ senna. 
Ka Sibi dugu n’a dafɛlaw Dugulabɛn Misalijaba bila sen kan.
Ka so jɔlenw ani dugukolo jɔbali, minnu dira yɛrɛmarakafo ma, jatew fara ɲɔgɔn kan ani ka fɛɛrɛw tigɛ u donni kama « komini » faciyɛnw na.
K ‘a hakili to fasodensɛbɛnw gafew datuguli n’u lajɔli la san bɛɛ desanburukalo tile 31 don. 
Ka kurudi kɛ forobabaarakɛlaw ma ani ka dɔ fara u ka ɲɛfɛtaa kan, ka bɛn baarabɛnkansɛbɛn ma min bɛ senna.  
Ka hakili to komini cakɛda minɛnw jatebɔ kɛli la, ka bɛn ni baarabɛnkansɛbɛn ye min bɛ senna.
Ka kunbɛnnijɛkuluw sigi sen kan, minɛnw ni magodilankow sɔrɔliw senfɛ, ka bɛn ni sariyasɛbɛnw ye, minnu bɛ senna.   
Kati kubeda « kumandanba » ka kan : 
ka kɔlɔsili boli dantigɛligafew ani fasodensɛbɛnw gafew kan.
Waaribontigi ka kan : 
ka Sibi yɛrɛmarakafo nisɔngɔw ni wusuruw bɛɛlajɛlen minɛ ka bɛn ni nisɔngɔ labaarali sariyaw ye.
Ka sɛgɛsɛgɛli boli waari sɔrɔtaw Bilayɔrɔ kan ka bɛn ni baarabɛnkansɛbɛn ye min bɛ senna.
Nafoloko kɔlɔsilikɛla ka kan : 
Ka kalosabalaselisɛbɛnw labɔ komini nafoloko cogoya bɛɛlajɛlen kan.
Sibi yɛrɛmarakafo Wariladonnenw Musakatigi ka kan : 
ka kunkɔrɔwari kɛ ɲɔgɔn kan, min wajibiyalen don baarabɛnkansɛbɛn fɛ, min bɛ senna.  
Sibi yɛrɛmarakafo Wari min bɛ kɔn ka bɔ musakatigi ka kan ka .  
ka kunkɔrɔwari kɛ ɲɔgɔn kan min wajibiyalen don baarakɛsariyɛ fɛ, min bɛ senna.
Kɛcogoya juguw nafolokow la
Nafolo kɛcogoya juguw hakɛ bakuruba, min bɛ nin dugumana na,  bɛ ta i jɔ sefawari dɔrɔmɛ 27 087 130 (miliyon mugan ni wolonwula ani ba bi segin ni wolonwula ani kɛmɛ ni bi saba) la.  
WALEYAW LATƐMƐNI AN’U KOFƆLI KIRITIGƐBULONBA JATEBƆW BOLOFARA ƝƐMƆGƆBA MA SƐGƐSƐGƐLIKƐLABA FƐ ANI JAMANA LAFASASARIYATIGI MIN BƐ BAMAKO DISITIRIKI KOMINI III ( SABANAN ) WARIKOKIRISO LA , SƆRƆKO ANI NAFOLOKO DONI BƐ MIN KAN, NI K’A BƐN, 
Musakaw kɛcogoya juguw yamaruyalenw ma, ka se sefawari dɔrɔmɛ 1 022 830 (miliyon kelen ani ba mugan ni fila ani kɛmɛ segin ni bi saba) ma.
wari sɔrɔlenw kɛcogoya juguw ladonnen ka se sefawari dɔrɔmɛ 24 104 400 (miliyon mugan ni naani ani ba kɛmɛ ni naani ani kɛmɛ naani ) ma. 
sɔrɔ labaarabaliw minnu ma ɲɛfɔ, ka se bakuruba la sefawari dɔrɔmɛ 1 159 900 ( miliyon kelen ani ba kɛmɛ ni bi duuru ni kɔnɔntɔn ni kɛmɛ kɔnɔntɔn ) ma. 
Sibi togoda yɛrɛmarakafo marali sɛgɛsɛgɛli kɛli k’a lafɛrɛ bɛ bila jɛɲɔgɔnya hukumu kɔnɔ Sɛgɛsɛgɛlikɛlaba ka Cakɛda ani Farajɛlatɔnba Cidenw ni ɲɔgɔn cɛ. 
A b’a ɲini ka hakililatigɛ ko dugubaw ni togodaw yɛrɛmarakafow bakuruba la ani Sibi ta kɛrɛnkɛrɛnnenya la b’u ka kɛtaw kɛ ani k’u ka jɔyɔrɔtigiyaw fa mara kanmabɔli bilali la sen kan ni k’o kɛ ka bɛn baarabɛnkansɛbɛn ma, min bɛ senna.  
Kunnafoni walankatalenw kama.
NET_RAPP_CR_DE_pdf (bvg-mali.org) . U filɛlikɛla ba tan caman tun don, latɔmɔnenw koɲuman ka fara ɲɔgɔn kan « Canannimɛni » fɛrɛba kan Siniwajamana na, alamisadon zuluye tile 1ɔlɔ.
U wɔyɔtɔla bandari bekebele tɛmɛni na, min dulonnen don sannakurun « helikɔpitɛri » la, ani k’a masiri ni wɔlɔsɔ ni mantaraka ɲɛgɛn ye, u tun nana Siniwaw ka Kominisi Tɔnba ka san kɛmɛ ɲɛnajɛ ɲɛnamɛya. 
Wa pankurun tɛmɛtɛmɛni dayɛlɛni na, taamasiyɛnni tun tɛ se ka jɛya kɛ tɛmɛ a kan. 
Tɔn, min tun bɛ fanga la kabini 1949 san, kasɔrɔ ani mɔgɔ ma jɛ a la, tun hakili b’a la kɔsɛbɛ ka to Sini marali la. 
A ɲɛnajɛ tun ye sababu ye siniwafanga bolo k’a ka baara kɛlenw da kɛnɛ kan, kabini a dogo ka sigi la, san 1921 zuluyekalo la Sangayi, Faransi ka maradugu kɔrɔ la.
Ni jamanaɲɛmɔgɔ Kizi Jinpingi ka fasodenya cɛsirilen kɔrɔfɔ ye, tɛgɛrɛ jijalen warawarala min na. 
A seginen ka kɛ jamana fangamaba ye, abada Sini tɛn’a to tuguni gɛrɛntɛ ka sigi a kan jamana tɔw fɛ, i n’a fɔ nansarajamanaw ka walifasomara waati walima zapɔnɛw ka firinkan tuma (1931 – 1945).  
Sankɛmɛɲɛnajɛ kosɔn, siniwafanga, jama ɲɛnabɔli donbagaŋana, ye ko kɛ k’a bonya alamisadon.
Bandari panni kɔfɛ, jateden 100 dulonna sankolo la, k’o kɛ « helikopitɛri » bi saba ɲɔgɔnna fɛ. 
Kɛlɛkɛpankurunw tugura o la, o kɔfɛ pankurunkulu kalenkalennikɛlaw, min ye sisi ɲɛ caman bila siniwaw ka faaba kunna. 
A kɛlen k’i jɔ Mawo ciyɛntabaga jɔyɔrɔ la, siniwaw ka bi jamanaden fɔlɔ y’i sɛmɛ o mɔgɔba lakanadibaga kan, min kanunen don halibi siniwa caman fɛ, yaasa k’a ka fanga dili don.
Ka nin bɛ kɛ, a da tugulen mɔgɔ miliyon tan caman kasaaralenw kan, fangasigibaga ka kunfɛtaapolitikiw la (Galonniba ka taa ɲɛ, dɔnko ni seko yɛlɛmaba) walima mɔgɔ kasaaralenw  bɛnkanfanga kanubagaw ka wulikajɔlaw ɲangili senfɛ, san 1989  Canannimɛni fɛrɛ kelen in kan.
PeSeSe « sekeretɛri zenerali  » y’a ka kɔrɔfɔ daminɛ ni kan sumanen ni giriman ye. 
N jɛɲɔgɔnw, n teri mandiw,
A b’a ka kuma tigɛ-tigɛ ni « kominisiw » ka ko kɛlen tɛmɛnen dɔw ye, ka hakililatigɛ ko « marikisisimu » bɛ to jamana bereminɛkala ye, sɔrɔko yɛlɛma kologɛlɛnw n’u ta bɛɛ kabini san 40, sɔrɔ sugufiyɛ sabu la. 
Kɔrɔfɔ mɛɛnna ka tɛmɛ lɛrɛ kelen kan.
Jama, kununen su cɛmancɛ  la walasa ɲɛnajɛ ka se ka kɛ u ɲɛna ni ka sɛgɛsɛgɛli bonda camanba cɛci, tun bɛ i ko a bɛ sunɔgɔ.  
Jamanaɲɛmɔgɔ b’a dɔn, o bɛɛ kɔ, tuma min a k’a kumakan kɔrɔta walasa a ka tɛmɛ tɛgɛrɛfɔw kan.
Fiɲɛ wulila ni ka sanji na. 
Mɔgɔw, i n’a fɔ cɛ kelen, ye sanjiminɛnan bileman don u kan na, min tun dira u ma. 
Tile seginna ka na kɔrɔfɔ laban na, kasɔrɔ « Ɛntɛrinasiyonali » (dɔnkili) bɛ ka pɛrɛn, yanni ntuganw bilali ka kɛ ani fununbaraninw ɲɛ caman. 
A kɛtɔla ka bandari ncininw finifana, jama farala, mɔgɔw bɛɛ jɛtɔla ka Fasokanu dɔnkili da. 
Kamalennin san 25 dɔ, min ma son k’a tɔgɔ fɔ, ko ale nisɔndiyara n’a ɲɛnajɛ ye, k’a kɔrɔ kɛ ale ye Pariti tɔnden don nin y’a san kelen dama ye.   
Ne bɛ waso ni n bangeli ye an ka waati in na.   
A ko ten Azansi Faransi-Pɛrɛsi ma.     
Dugu jama jiidili teliman, min ma jateminɛ, nana ni gɛlaya ye sirabakan boli siratigɛw la.    
Babili saba ba kunna, o n’a ta bɛɛ, ka bɔ ba kininfɛbolo la ka dugu cɛmancɛ sɔrɔ, o ye ko gɛlɛnba ye.   
Hali ni magoɲɛnabɔliw dagayɔrɔba tɛ Bamakɔ, dugu cɛmancɛ, ba numanfɛbolo ye mara cakɛdaw sigiyɔrɔ ye.
Ba kininfɛbolo jama wajibiyalen bɛ ka ba tigɛ, wa, o ye ko gɛlɛnba ye sɔgɔma ka taa wula la.    
Kabini sɔgɔma nɛgɛkanɲɛ 6, hii bɛ kɛ Bamakɔ - Senu pankurujiginyɔrɔ sira kan.
Mɔgɔw tɔgɔlabolifɛnw, jamadonimobiliw, bolifɛn sen sabaw, takisiw, motow…, bɛ kegunya kɛ ka siraw bɔ u yɛrɛ ye.
O la, a ka kan cogo min, dimin – dimin bɛ ye a la. 
Sotarama bolila Lamini Jire ka fɔ la,
O ferekew ju bɛ sɔrɔ polisi dɔw ka jogojuguya fɛ, minnu, yann’u ka sirakanboli ɲɛnabɔ, bɛ wari de minɛ sira bolibagaw la.
Fahadi babili labɛnnen don ni sennamɔgɔ tɛmɛyɔrɔ ye.   
Nka, o tɛmɛyɔrɔ fana bɛ minɛ motobolilaw fɛ, n’u tɛ ɲɛnabocogo si to sennamɔgɔw bolo.   
Dugu cɛmancɛ lasɔrɔli ye yɛrɛɲini dan ye.   
Alu Tarawore, lafasalijɛkulu tɔnden, bolo, gɛlɛya kunw bɛ ɲɛfɔ Bamakɔ sirabakanboli la, fɛnw wɛrɛw cɛla, ni polisi dɔw jogo, siraw dɔgɔya, bolifɛn sen sabaw, mototakisiw ye.     
Ɲɛmɔgɔw ka kan ka ko dɔw kɛ ka sirabakanboli nɔgɔya.
a ko ten.
Kalaban-Kura ni Dabanaani ( dugu cɛmancɛ ) furancɛ bolili ye lɛrɛ kelen ni tila de kɛ an bolo.      
Aminata Goyita, fɛnkɛnɛfeerela Wonida sugufiyɛ la, b’o fɔ - fɔ ni dimin ye.
Polisi lasidan, Jakarija Jara, b’a jate ko : polisiw n’u ka magan bɛɛ sirabakanboli sariyaw labatoli kama, sira bolibaga dɔw b’a ɲini ka baara gɛlɛya u bolo.    
O bɛ wolo ɲagami na, waati dɔw la, sirabakanboli la.
Sirabakanboli falenfalenni, min dabɔlen bɛ ka sirabakanboli nɔgɔya Bamakɔ, n’a ta bɛɛ, ba kininfɛbolo sigibagaw bɛ gɛlɛyaw sɔrɔ tuma bɛɛ ka numanfɛbolo lasɔrɔ ani o kelen don fan dɔ o fana fɛ baarawuli ani baarajigin na.    
Babili wɛrɛ ba Joliba kan Bamakɔ, mago bɛ ka jɔ.   
Inza tarawore ( baraminɛkalanden )  -  Hamani Ɲangi kɔkɔrɔdonjɛkulu ye soronadon kɛ zuwɛnkalo tile 29 tɛmɛnen, kunnafonilajɛ dɔ senfɛ, a ka mɔgɔba lajɛyali kama, koɲɛ na, a fɔra min ma « diyagoya kafoɲɔgɔnɲini Mali basikɛti federason kɔnɔ ».     
A bɛ nkalon bisigikumaw kofɔ Hamani Ɲangi juguya la, o sira kelen fɛ, k’a ka kɔkɔrɔdon wulibali kɛ Kayi woloden ye.
Nin waati gɛlɛn kɔnɔ, an bɛ ka tɛmɛ min fɛ, ni siratigɛ bɛ yen, an ka ɲi min na bi, o kɔni ye Mali basikɛti de ye.        
An ye ŋanaw ye a jamakuluw siraw bɛɛ fɛ, ɲɛmɔgɔw ka bolodon fɛ, Hamani Ɲangi bɛ minnu cɛla.    
Ka tɛmɛ a kan, ka kɛ Mali basikɛti federason perezidan ye, ka tɛmɛ a kan, a kɛra Farikoloɲɛnajɛw minisiri ye, a dusulakow fɛ, nin Kayi woloden in ye Mali bandari sankɔrɔta kosɛbɛ, k’a fɔlɔ Afiriki dakun na ( FIBA Afiriki ), o kɔfɛ diɲɛ basikɛti cakɛda dakun bɛɛ sannada, FIBA Mɔni, na.    
A ka kan ni bilasirali ye, k’a kɔkɔrɔdon.    
Yusufu Sidibe, Hamani Ɲangi kɔkɔrɔdonjɛkulu mɔgɔ dɔ, y’o soronadon. 
A ka fɔw la, ni Hamani Ɲangi bɛ gɛlɛya la, Kayi bɛɛ de bɛ gɛlɛya la, o kelen don Mali bolo ani Afirirki bɛɛ.    
K’a da a kan, a y’o fara a kan, Mali de bɛ ka jira bi, bolonkɔni jɔlen don Mali de la ani Afiriki fana de bɛ k’a ja latiɲɛnen ye nin bisigikumaw fɛ.     
Bisigikumaw, k’a da a kan an bɛ sɛgɛsɛgɛli danfaralenw jaabiw makɔnɔni na, mara taw ani kiri taw.     
Yeelen bɛɛ ka da nin bisigikumaw kan walasa tiɲɛ na bange.
Yusufu Sidibe y’o kɔkɔrɔdon.    
Seereya caman wɛrɛw kɔfɛ Mali basikɛti federason perezidan kɔrɔ kan, lajɛ kumakɛla, Nbayi Kɔnte, ye Malidenw wele u k’u bolo don nin koɲɛ in kɔrɔ walasa ka Hamani Ɲangi ka jɛlenya da kɛnɛ kan.    
Burama Kamara  -  O dusukunnako de don, min bɛ baroda mɔgɔw la sisan, k’a da Minisiriɲɛmɔgɔ kura, Sogɛli K. Mayiga, ka taama kan ka taa bɔ Minisiriɲɛmɔgɔ binnen, Dɔgɔtɔrɔ Bubu Sise ye.    
A mɔgɔw ma Sogɛli ka nin latigɛ, ka Bubu Sise kunbɛn, faamuya ka ɲɛ.   
A mɔgɔw b’a jate ko Sogɛli, ale yɛrɛ, de ye bolonkɔni jɔ, waati bɛɛ, Bubu ka marakɛcogo jugu la ani hali k’a kɛlɛ fo k’a wuli ka bɔ fanga la.     
A ma se ka ɲɔgɔn kɛlɛ a koɲɛ la, olu bolo, Sogɛli mago ma jɔ abada Bubu ka ladilikanw la.   
Olu kɔni b’a miiri ko kunfɛtaa dama de don.    
U tigɛlen don a kan ko nin taama in tun kun ye dɔrɔn k’i ɲagarilabɔ Bubu la, n’o tɛ, foyi wɛrɛ.     
Mɔgɔ tun bɛ se hali k’a lakɔlɔsi ɲɔgɔnkunbɛn jaw kan ko Sogɛli tun bɛ k’i jija ka bɔ mɔgɔbonyala fɛ ani ka kɛ sanga la, a mɔgɔ dɔ y’o ɲɛfɔ.     
Nka a baroda la, u bɛɛ bɛ miiri ko Minisriɲɛmɔgɔ ka kan ka nin tulonw jɔ walasa k’i kɛ baara kan teliya la, bawo, waati caman ma to a bolo tuguni.    
Ibarahuma Njayi  -  Fɛnw ko don janko i ko sogo, tulu, sukaro, nɔnɔ, malo.     
Kabini waati la, an bɛ ka dɔ farali teliman ye magoɲɛfɛn fɔlɔ dɔw sɔngɔ kan Mali sugufiyɛ kan.      
K’o kɛ, gɔfɛrɛnaman ka maganw bɛɛ kɔ ka magoɲɛdumunifɛn fɔlɔw sɔngɔ basigi ani k’u sigi ka ɲɛ walasa Maliden sannikɛlaw ka fɛnw sɔrɔ, minnu bɛ dun ka caya, sɔngɔ la, mɔgɔw bɛ se minnu kɔrɔ, n’i dɛmɛkɛwaari dali ye kan.        
Nk’o n’a ta bɛɛ jagokɛla sariyasɔsɔla dɔw b’u yɛrɛ bila ka dɔ fara u ka sɔngɔ kan.   
K’a ɲɛsin o cogoya o ma, kumaleselisɛbɛn dɔ kɔnɔ, min labɔra dɔgɔkun tɛmɛnen kɔnɔ, gɔfɛrɛnaman b’a gɛlɛya ka jama hakililatigɛ, ka tɛmɛ DEZESESE fɛ, k’ale bɛ ka baara bilabali kɛ a ka sannikɛse makaranni kama.   
O cogo de la, fɛn dɔw, minnu bɛ dun ka caya, sɔngɔw sigira k’u danw fɔ, a y’o kunnafoni di.
A kumalaselisɛbɛn ka fɔ la, o sɔngɔ jiralenw k’u danw sigi, minnu bɛ waleya jamana dugukolo fan bɛɛ fɛ, bonyali ye wajibiya ye bɛɛ ma.   
O sɔngɔw waleyali kɔlɔsili kama, DEZESESE ka kumalaselisɛbɛn bɛ sannikɛlaw ladɔnniya k’a ka baarakɛkulu kɔlɔsilikɛlaw bɛ kɛnɛ kan, yaasa k’u lakana ka sin damatɛmɛw ma, minnu sirilen don jago yuruguyurugu walew la.        
Gɔfɛrɛnaman ka o magan, min bɔra sɔngɔw kannabilali taabolo sigilen kɔnɔ sariyasɛbɛnw fɛ, minnu bɛ jago ɲɛnabɔ Mali jamana kɔnɔ, ka kan ka fɔ ka bɛn sen ma, a y’o ɲɛfɔ.   
Yann’a ka sannikɛlaw wele k’a sariyasɔsɔlaw bɛɛ kofɔ Jago, Magoɲɛfɛnsɔrɔ ani Ɲɔgɔnfadenya Ɲɛmɔgɔyasoba ka baaradaw ye.
A. ƐMU. Ture  -  Perezidan Emaniyɛli Makoron ye bagabagali kɛ k’a bɛna bɔ Mali la n’a ka kɛlɛdenkuluw ye.   
Fo k’a bɔ a la ko kanseereda ka girin k’a waleya.   
O de bɛ lakodɔn ntɛnɛndon tɛmɛnen kumaɲɔgɔnya la Kolonɛli Asimi Goyita ni Faransi ciden kɛrɛnkɛrɛnnenw cɛ.   
Makoronadi daɲɛ ( walima waati dɔ la makoronneri wali makoroneri ) ye politiki daɲɛkura ye, min bɛ fɔ ka politikimɔgɔ ani Faransi Jamana perezidan Emaniyɛli Makoron ka kumalabɛnnenw sugu caman mankutu, kɛrɛnkɛrɛnnenya la, kumasen ncininw da sera minnu ma forobakumafɔw senfɛ.    
Mali cɛmancɛlafanga perezidan Kolonɛli Asimi Goyita filɛ ka makoronadi
dɔw  lasɔrɔ.
O cogo de la, mɛkalo tile 24 laban fangalako kɔfɛ Mali la, Faransi perezidan, Emaniyhɛli Makoron tun seginna a ka laɲini kan ka Barikani sɔrɔdasiw sama ka bɔ jamana kɔnɔ.    
Kumaɲɔgɔnya dɔ kɔnɔ Zurunali di dimansi ( ZIDEDE ) la, Faransi perezidan tun y’a sɛmɛntiya ko Faransi bɛna a ka kɛlɛdenkuluw sama ka bɔ ni Mali tara silamɛya kanagɛlɛya « sira kan », fangadafiri filanan kɔfɛ jamana kɔnɔ, kalo kɔnɔntɔn kɔnɔ.    
Faransi, ni cɛ 5 100 hakɛ ye Barikani kɔnɔ, bɛ ka Mali kɔkɔrɔdon, min ɲɛsinnen don kabini san 2012 jihadikɛ gunni ma jamana kɛɲɛka fɛ ani min ye jamana firi lakanako gɛlɛya kɔnɔ, yann’a ka walankata jamana cɛmancɛ la.   
Ani Makoron, i n’a fɔ IE, ye « fangadafiri, sɔn tɛ se ka kɛ min ma » kofɔ, perezidan Ba Ndawo ani minisiriɲɛgɔ Mukutari Wani minɛni kɔfɛ.   
Sɔn tɛ se ka kɛ min ma ?   
An ka tɛmɛ !    
Fo k’a bɔ a la ko ntɛnɛndon tɛmɛnen, i n’a fɔ Mali cɛkunba kura ka jamanabaara « tiwiti » fɔlɔ b’a sɛmɛntiya cogo min, Emaniyɛli Makoron ye cidenkulu wuli ka na Asimi Goyita filɛ.    
Ntɛnɛndon, n ye Makoron ka ciden kɛrɛnkɛrɛnnen dɔw, Faranki Parisi ani Amirali Zan Filipi Rolan, bisimila.
An ye kumafalen kɛ cɛsirikow kan, minnu sirilen don kɛlɛ la ka sin jatigɛwale ma ani Sahɛli basigi,    
mɔgɔ b’o kalan Kuluba masaso waatilaluwanse ka tiwiti kɔnɔ.   
Mɔgɔ bɛ se k’i yɛrɛ ɲininka, o la, ni makoronadiw bɛ se ka kɛ tulonninw ye walasa ka bagabaga kɛ.     
N’o tɛ, cogo di Elize masaso luwanse bɛ se ka ciden kɛrɛnkɛrɛnnenw bila teliya la tan, ka na mɔgɔ fanfɛ, min ye ko kɛ, a tɛ kalo kelen bɔ,
sɔn tɛ se ka kɛ min ma.    
Makoron y’a masurunnamɔgɔw bila k’a fɔ Asima Goyita ye k’ale diminnen don wa ?     
Misali la, walasa, laala, k’a hakilijigin kumasenw na, i n’a fɔ nin ɲɔgɔnnaw.
« Mali perezidan Ba Ndawo ye, min tun gologɛlɛyalen don danbɔli la fanga ani jihadikɛlaw cɛ, n tun y’a fɔ,    
‘ Simalamɛya kanagɛlɛn Mali la n’anw ka sɔrɔdasiw ye yen ?    
Abada, o tɛ kɛ diɲɛ na ‘  bi, o laɲiniko bɛ Mali la. 
N’a taara o sira kan, n na n sama ka bɔ ».   
Faransi jamanaɲɛmɔgɔ tun y’a sɛmɛntiya k’a ye « ci latɛmɛ » Afiriki tilebinyanfan ɲɛmɔgɔw ye, k’ale « tɛna to jamana kɛrɛ la, demokarasi halalaya ani cɛmancɛlafanga tɛ yɔrɔ min na bilen ».        
A bɛ hakilijigin kɛ k’a y’a fɔ kabini san saba « Lakana Lajɛ caman kɔnɔ, ko an ka kan ka miiri bɔli la ».     
Munna Makoron, min tun t’a fɛ ka to jamana kɔnɔ, min balilen don demokarasi halalaya la, 
b’i sennateliya nin cogo la, ka nin ɲɔgɔnna ciden jɔyɔrɔtigibaw, i n’a fɔ, Faranki Parisi ani Amirali zan Filipi Rolan bila ka na yen ?   
Pari bɛ ka siran mun de ɲɛ ?          
A ka taali la walima a ka bagabagali la ka bɔ jamana na, a sirilen don min na, cogo la, min tɛ se ka bila.                
A bɛ kɛ mɔgɔ ɲɛkɔrɔ, i ko Pari bɛ fɛ ka danni kɛ fo ka se tan ma, yann’a b’a walisiw cɛ.      
W’a k’a to danni na, Makoron ɲɛ b’a la k’an bɛ ka gɛrɛ 8 walima 9 na.    
Kasɔrɔ Asimi Goyita tolen don halibi mankun ani basigi la.     
ani ɲinɛ kana kɛ k’a bila kun na ko mɔgɔ si kelen tɛ dugukolo kɔ kan ɲɛ tɛ min kɔ, hali a mana kɛ… teri walima jɛɲɔgɔn bɛɛ la ɲuman ye ! 
Birino D SEGEBEJI  -  Ka kalanfɛɛrɛ dɛmɛnigafe labɛn, ɲɛsigili ani kɛlɛ kalan, k’a ɲɛsin waati yɛlɛma ma, tile 10 kalanbulon laɲini filɛ, min bɛ ka kɛ Segu.    
Mɔgɔ bi saba hakɛ, minnu bɔra Segu Kalanɲɛmɔgɔyaso, Jamana Kalan baaradaba cɛmancɛcakɛdaw ani  cakɛda cɛmabɔlenw, Sannakalanyɔrɔ ani Dɔnniɲininiw la, sen bɛ nin kalanbulon na, min kɔkɔrɔdonnen don Inɛsiko fɛ.    
Yiriwali kuntaala jan laɲini hakilila kɔnɔ, Mali Jamana gɔfɛrɛnaman ye Porodɛki sɛrɛ filanan ta, min kolo bɛ tugu kalan ɲuman sɔrɔli taaɲɛ dafɛ ani bɛɛ sen bɛ min na, bɛɛ ye.       
Jamana Kalanko minisiriso, ni Inɛsiko ka dɛmɛ, ye baaraboloda belebele dabɔ kalan kɔnɔko falenni, kalanfɛɛrɛminɛnw dilanni ani a baarakɛbagaw degelikalan kama, k’a siri ɲɛsigili ani kɛlɛ kalan na, k’a ɲɛsin waati yɛlɛmaw ma.  
Kalansenbolow suganli kɔfɛ, nin kalanbulon b’a ɲini ka kɛ kɛnɛ yɛrɛ-yɛrɛ ye kalanfɛɛrɛ dɛmɛnigafe dilanni kama, yaasa ka kɛcogoya ɲumanw faamu ani k’u waleya, walasa ka degebagaw kɛ lasigidenw ye kɛlɛ la ka sin waati yɛlɛma ma.    
Nin tile 10 kalanbulon bɛ bila baarabolodali hukumu kɔnɔ ka kalan taabolo kologɛlɛyali yakubaya, i ko ɲɛsikili ani kɛlɛ kɛcogoya wɛrɛ, ka sin waati yɛlɛmaw ma.   
Nin baarabolodali lahawuta laɲini bakuruba ye, ka tɛmɛ kalasen bolodalenw fɛ lakɔlisow la, ka lamini sigi, min kɔnɔ denmisɛnw na se ka ko dege walasa ka jogow ta, minnu ka fisa ɲɛsigili ani kɛlɛ ma, ka sin waati yɛlɛma an’a kɔlɔlɔ ma.    
A ka baaradayɛlɛ kɔrɔfɔ kɔnɔ, Jamana kalan minisiriso sekeretɛri zenerali tɔgɔlamɔgɔ ye wele kɔni bila mɔgɔw ma, minnu tun b’a kɛnɛ kan, ka wulikajɔ kɛ ka nin dilanni baara kɛ ka ɲɛ. 
O dɛmɛnigafe ka kan ka kɛ fɛn ye, min labaara ka di an’a laɲiniw bɛna kɛ ka kɛlɛ daminɛ ani k’a kɛ taabolo cogoya la, ka sin nɔkunw ma, minnu sirilen don waati yɛlɛmaw na, ka tɛmɛ kalan fɛ kalansow kɔnɔ. 
A y’a kuncɛ ten.   
Madamu Diko Umu Diko Inɛsiko ka jatew ani banakɔlaw dɔnniw kalansen bolodalenw baara bɛ min bolo, y’a fanga digi Inɛsiko ka bilasirali kan Mali gɔfɛrɛnaman kɛrɛfɛ a ka kɛlɛ waleyaw la ka sin waati yɛlɛma ma, min bɛ diɲɛ bɛɛ bagabaga.     
Alibɛri Kalanbiri  -  Kunnafonilasigiden min bɛ Segu.    A labɛnnen zuwɛnkalo tile 24 ka se 27 la, Denmisɛnw ani farikoloɲɛnajɛ taaɲɛ tɔn ( APEZIYƐSI ) fɛ,  jamanaw cɛ ɲɔgɔnyeba farikoloɲɛnajɛ kan, tako 5nan, bilalen farikoloɲɛnajɛ,  
yiriwali, bɛn ani jɛkasigi ɲuman ko kolomayɔrɔw masalakun kɔnɔ. 
ani n’a ye federasonw ani tɔn danfaralenw fara ɲɔgɔn kan, y’a ka lahiduw bɛɛ bɔ u sira fɛ.    
A bilalen Cɛmancɛlafanga Perezidan, Jamanakuntigi, Kolonɛli Asimi Goyita ka ɲɛmɔgɔya kɔnɔ ani k’a denfaya di Denmisɛnw ani farikoloɲɛnajɛw minisiri, jamanadenyakalan ani fasodenya jɔli bɛ min bolo, Mosa Agi Atahɛri ma, Jamanaw cɛ Ɲɔgɔnyeba farikoloɲɛnajɛ kan, tako 5nan, min kɛra k’a ta zuwɛnkalo tile 24 ka se 27 ma san 2021, ye jamana farikoloɲɛnajɛw federasonw ani tɔnw 
kulɔbuw, santiriw ani dozow caman fara ɲɔgɔn kan,  
Bamakɔ, farikoloɲɛnajɛ ko kolomayɔrɔw masalakun dafɛ.   
Ɲinan, o ɲɔgɔnyeba taamasiyɛnna waleyaw caman fɛ, i n’a fɔ
basikɛti 3 X 3 ɲɔgɔnkunbɛnw, Marakaɲa, ntolatan sankɔrɔtalen dɔ, kɛlɛladege sekow, farikoloɲɛnajɛw federasonw ani tɔnw ka fɛnjiraliw, yaala ka ga kɔnɔna labɛnnenw lajɛ, kumalasigibaw masalakun danfaralenw kan, degelikalanw, kɛlɛladege sekow su, bɛn kalamɔɲɔ tali Kulukɔrɔ marabolo kɔnɔ, ɲɔgɔnbɛn ni Ɲamana denmisɛn wulilenw ye ka bɔ u sigiyɔrɔw la.     
A daminɛnen ni farikoloɲɛnajɛw federasonw ani tɔnw ka kululataama ye, ɲɔgɔnyeba in dayɛlɛliɲɛnajɛ, jumadon zuwɛnkalo tile 24, Salamatu Mayiga farikoloɲɛnajɛw masaso la, kɔrɔcɛli kɛra, ka bɛn u kelenkelenna ta ma, ni Komini 4nan mɛri ani jamanaw cɛ ɲɔgɔnyeba farikoloɲɛnajɛ kan ( FISI ), kolatilennamuso, Mmu Si Aminata Maku Tarawore ka dantigɛliw ye.    
Mmu Si bolo, farikoloɲɛnajɛ tolen bɛ minɛnkɔrɔtalan ye, jɔda bɛ min na, mɔgɔ bɛ degeli kɛ min kosɔn don n’a dugujɛ, dakun bɛɛ la, laada ta ani diinɛ ta.    
Ko nin ɲɔgɔnyeba laɲini ye ka hakilijakabɔ, kolaɲagaliw, ani kumafalenw kɛnɛ sigi nɔgɔyadaw kan , minnu bɛ di farikoloɲɛnajɛ fɛ, Mali sɔrɔko ani hadamadenya jiidili taabolo la.    
A ka fɔ la, FISI ye jamanaw cɛ ɲɔgɔnsɔrɔyɔrɔ ye Mali la, min bɛ bila APEZEYƐSI ka waleyaw fɛɛrɛkow baarabolodali kɔnɔ, min cɛsiriko ye ka kalan ɲuman sɔrɔli nɔgɔya, ka na ni furakɛli ɲumanw ye ani ka bɛn nkuntaala jan fisaya, yaasa ka saratiw la ɲumanw sigi Diɲɛtɔnba ka Yiriwali Kuntaala Jan Laɲiniw ( ODEDE ) sɔrɔli kama.    
FISI kolatilennamuso ka kɔrɔfɔ, min ye dusukun kamikami, kɔfɛ, jama garijigɛ donna kɛlɛladege seko dɔw kɛcogoyaw jirali la, ɲɔgɔnyeba jɛɲɔgɔn danfaralenw i n’a fɔ OYƐMƐSI, INƐSIKO, INISWƐFU adw. ka dantigɛliw dara minnu kan.    
FISI ka nin tako 5nan daminɛkan « karawu » dira Denmisɛnw ani farikoloɲɛnajɛw minisiri, jamanadenyakalan ani fasodenya jɔli bɛ min bolo, Mosa Agi Atahɛri fɛ 
O min bɛn’a fɔ ko nin ɲɔgɔnyeba ye hakilila cɛɲi ye nin waati siratigɛ la, an ka jamana bɛ min kɔnɔ, bawo a bɛ se bɛn hakilila ma farikoloɲɛnajɛ fɛ, a kɛtɔla ka koɲɛnabɔcogow kɛnɛmanw ani ko lakurayalanw kiimɛ, k’a dajira a waleyabagaw la, yaasa ka farikoloɲɛnajɛ kɛ bɛn lataamaminɛn yɛrɛyɛrɛ ye, min ɲininen don kosɛbɛ Mali denw bɛɛ fɛ.       
O de kosɔn, a ye ɲɔgɔnyeba latigɛbagaw fo, janko Mmu Si Aminata Maku Tarawore.
Minisiri Agi Atahɛri ka fɔ la, nin tako in bɛna yecogoya di farikoloɲɛnajɛ wulikajɔ kɛbagaw ma, janko farikoloɲɛnajɛw federasonw ani tɔnw.
Ko kɛ k’a da a kan a bɛna dɛmɛ don farikoloɲɛnajɛ jogoɲumanw taaɲɛ la an’a bɛn’a jira danaya bɛ se ka da denmisɛnw kan an’u ka ko lakurayaliw farikoloɲɛnajɛ siratigɛ la.    
A ɲɔgɔnkunbɛnw danfaralenw senfɛ, basikɛti 3 s 3 kunbɛnw la, minnu finaliw tanna Lafiyabugu Sabatɛrɛn na, musow ta fan na, Bamakɔ bilenmanw sera Komoni 4nan tɔn na ni jaabi sɔrɔlen 13 – 6 ye.
Cɛw ta fan na, Bamakɔ Ɛsitadi maliyɛn y’i cooko  8 – 7 Falajɛ tɔn ɲɛkɔrɔ.    
Ntolatan sankɔrɔtalen, min ye APEZIYƐSI ani Minisima Cɛkiw ka sɔrɔdasikuluw bila ɲɔgɔn na, o ye sɔrɔdasiw ka sebaaga ye APEZIYƐSI kan ( 5 – 2 ).    
K’a jate ko,  nin jamanaw cɛ ɲɔgɔnyeba farikoloɲɛnajɛ kan, tako 5nan in ye farikoloɲɛnajɛ mɔgɔba caman fara ɲɔgɔn kan, jamana taw ani diɲɛ taw, farikoloɲɛnajɛkɛla kɔrɔw, kumalasigila faamuyalenw bɛ minnu na, dɔwɛrɛw cɛla.     
Safiyatu Kulibali fɛ  -   Fɔkabɛn ciw cɛla, minnu kɛra kalo laban ninnu na, Konowari perezidan ni mɔgɔ cɛ, min kɔnna a ɲɛ, kelen tora makun kɔnɔ.     
Mali minisiriɲɛmɔgɔ kɔrɔ ta, ale ni cɛ min bɛ Afiriki tɔgɔ la Ɛri Faransi la.
Konowari perezidansigikalata laban senfɛ, ɔkutɔburukalo tile 31 san 2020, min ye Alasani Watara sigilen ye kokura, saratiwaati tako sabanan kama, min sɔsɔra fanga sinamatɔnw fɛ, Sumeyulu Bubeyi Mayiga tun bɛ Saheli ni Sahara Jamanaw jamajɛkulu filɛlikɛcidenkulu ɲɛmɔgɔya la.    
Kalafili kɔfɛ, Mali minisiriɲɛmɔgɔ kɔrɔ bisimilala Konowari perezidan fɛ, Abijan.    
Kunnafoniw ka fɔ la, cɛ fila ninnu ye jamana bɛnɲini, min ka kan ka kɛ ka ɲɛ, kuma fɔ, sisan min ADO tun sigira kokura, ani o tuma k’a to Loran Bagibo ka seginni ka kɛ, o min hakililaw ka kan ka ɲini k’u dɔn.   
Pari ni Birikisɛli cɛ.   A kumafalen senfɛ, hakilila bangera, min ka fɔ la Sumeyulu Bubeyi Mayiga tun bɛna se ka bila o baara la.   
Ka kɔn o ɲɛ, ADO tun kumana ni Maki Sali ani Mahamadu Isufu ye, ani mɔgɔ wɛrɛw.     
N’a ma kɛ ko gɔfɛrɛnaman kuntigi kɔrɔ ni Bagibo ( a ni min tun sen bɛ Ɛntɛrinasiyonali sosiyalisiti ɲɔgɔnsɔrɔyɔrɔ kelenw la ) bolo tɛ ɲɔgɔn bolo tuguni kabini san tan hakɛ.    
O tuma de la, Geyi Delebereli tɔgɔ fɔra tulow kɔrɔ, janko Hamɛdi Bagayoko fɛ, Konowari minisiriɲɛmɔgɔ kɔrɔ, min fatura marisikalo tile 10.    
Kɔkankow ɲɛmɔgɔ kɔrɔ, Ɛri Faransi ka Afiriki – diɲɛ kɔrɔnseleke cɛmancɛyanfan ɲɛmɔgoyaso la, ye gundolaciw caman kɛ bangu kan.   
Nafa fila b’a la.
Bubeyi terikɛ kɔrɔ.
A ka surun fana Bagibo la, a tun bɛ taa bɔ o min ye tuma min na o tun bɛ bolo la Lahayi, ani kɔfɛ Birikisɛli, yɔrɔ min na perezidan kɔrɔ tun sigira saratilakannabila la.    
Nowanburukalo tile 9, Delebereli taara Birikisɛli.    
A ye Bagibo tulo lasɔmi se la ka fɔkabɛn dɔ kɛ, ale ni Maliden ɲɛmɔgɔ.    
Perezidan kɔrɔ ka jaabi,
Gɛlɛya si t’a la, a tun labɛnnen don k’u bisimila.   
« Mama Wudi » ye jaabi di, ko tajurusaraw ŋaniya si tun t’ale kɔnɔ. Nowanburukalo tile 11, Delebereli nana jamanakuntigi kɔrɔ filɛ tuguni, nin sen, a ni Sumeyulu Bubeyi Mayiga bɛ ɲɔgɔn fɛ
Cɛmamɔgɔ fila y’a ɲɛfɔ Bagibo ye ko Alasani Watara tun labɛnnen don k’a lana jamana bɛnɲini kama.    
Mama Wudi y’u jaabi ko ŋaniya si t’ale kɔnɔ ka tajujrusaraw kɛ ani k’ale ni perezidan tun bɛ hakilila kelen kan.      
Kumaɲɔgɔnya labanw.   Nin ɲɔgɔnye fɔlɔ kɔfɛ, Sumeyulu Bubeyi Mayiga y’a kɔmasegin kɛ Alasani Watara ye, min ye dusu don a la, a ka tɛmɛ a ka gundolafɔkabɛn fɛ.     
Kalo minnu dara o kan, Geyi Delebereli taara Birikisɛli siɲɛ fila walasa ka kuma ni Bagibo ye.         
Marisikalo tile 31, jamanakuntigi kɔrɔ labilalen pewu Diɲɛ Kiribulon ( SEPEYI ) fɛ.
Zuwɛnkalo tile 9, Delebereli seginna siɲɛ laban na Bagibo fɛ, nin sen, a ni Sumeyulu Bubeyi Mayiga bɛ ɲɔgɔn fɛ 
Kuma gɛlɛmanyɔrɔw la, ɲɔgɔnsɔsɔw kɛra minnu kan tile damadɔ tuguni ka kɔn ɲɛmɔgɔ kɔrɔ seginni ɲɛ Abijan, zuwɛnkalo tile  17,      
a ka warimaraso warimarayɔrɔ dagerenni wulili, a kɔlɔsilibaka kɔrɔ, Kolonɛli Nɔribɛri Kuwasi Duwa seginni a ma, a ka masurunnalakanabaga mɔgɔ tan tali ani waatilasiso, yann’a bɛna sigi soɲumanba min kɔnɔ Kokodi baaraw ka ban, tun b’olu la.    
Zeni Afiriki fɛ  -  Kululantolatanw dakun kɔfɛ,  Jamana cɛw ka ŋanaɲini ntolatan dakun filanan ani laban bɛna daminɛ zuwɛnkalo tile 24 nata ni sebaga naani ka ɲɔgɔnkunbɛnw tile fɔlɔ ye.     
O tɔnnaaniŋanaɲini ncinin laban na, ntolatantɔn min ka kuruw faralen ɲɔgɔn kan mana caya bɛɛ ta ye, o bɛna ta ka kɛ Mali ŋana ye.    
Mali ŋana kura bɛna dɔn zuluyekalo tile 14, Karedasi tile 6nan ani laban fɔfɛ.   
Karedasi min  bɛna tan ntolatantɔn 4 fɛ, minnu bɛna ɲɔgɔn kunbɛn taali ani seginni na, ntolatan 6 mumɛ na.   
Ŋanaya tɔgɔtigiya b’ale min bolo, Bamakɔ Ɛsitadi maliyɛn bɛna baara sɔrɔ AYƐSI Ereyali ( kulu A 2nan ), Joliba ASE ani Ɲarela Ɔnzi Kereyatɛri ɲɛkɔrɔ, minnu tilala, k’a bɛn u kelenkelenna ma, kulu B 1ɔlɔ ani 2nan jɔyɔrɔ la, walasa k’u ka karedasi seebagaya sɛbɛnfuranin don ba la.     
O kɔrɔ ye ko nin ŋanaɲini dakun laban in bɛna tan k’a jija tɔn 4 bɛɛ la ɲuman fɛ kuluntolatan dakun na.   
Karedasi tile fɔlɔ senfɛ, bonya bɛna da tɔn kɔrɔ, ŋanaya tɔgɔtigiya bɛ min bolo, Ɛsitadi maliyɛn,    
ka bara dayɛlɛn ka ɲɛsin kulu B 2nan ma, Ɲarela Ɔnzi Kereyatɛri.   
O kɔfɛ, mɔgɔw bɛna ɲɔgɔnsɔrɔ ye Joliba ani AYƐSI Ereyali cɛ.    
Ni nin tɔn naani bɛna kɛlɛ jugu wuli ɲɔgɔn na ŋanaya tɔgɔtigiya nɔfɛ, 4 wɛrɛw bɛna bila ka wulikajɔ kɛ walasa u ka se k’u yɛrɛ sɔrɔ jamana ntolatantɔn tɔgɔtigiw cɛla.        
Olu ye IYƐSI Buguni, KASI ( Seware ), Kulukɔrɔ AYƐSI Ɲanan ani Gawo Soni ASE.     
U kɛlen ka tila, ka bɛn u kelenkelenna ma, u ka kulu jɔyɔrɔ labanw fila ma, minnu bɛ na ni lajiginni, nin tɔn naani de lajiginna ka na tigɛda filanan na.   
K’a kɛ i ko bɛɛ n’a haminankow.
Alasani SISUMA.    
Kululantolatanw kulusigi labanw
Kulu A.              1 – Ɛsitadi maliyɛn :   
K 11, nk 18, s 2, f 5, g 11, cd 10, ct 37,   -27.    KARADASI BAARABOLODA :
Alamisa, zuwɛn tile 24, Tile fɔlɔ : Ɛsitadi maliyɛn – Ɔnzi Kereyatɛri, (nɛgɛkanɲɛ tan ni wɔɔrɔ tɛmɛnen ni miniti bi saba ye) n16, tm30 ; joliba – AYƐSI Ereyali, n18, tm30 ye. Tarata, zuwɛn tile 30, Tile filanan : Ɔnzi Kereyatɛri – Joliba, n16, tm30 ye ; AYƐSI Ereyali – Ɛsitadi maliyɛn, n18, tm30 ye. Sibiri, zuluye tile 3, Tila sabanan : Joliba – Ɛsitadi maliyɛn n16, tm30 ye ; Ɔnzi kereyatɛri – AYƐSIb Ereyali, n18, tm30 ye. Tile naaninan : Tarata zuluye tile 6 : AYƐSI Ereyali – Joliba, n16, tm30 ye ; Ɔnzi Kereyatɛri – Ɛsitadi maliyɛn, n18, tm30 ye. Sibiri, zuluye tile 10 : Tile duurunan : Ɛsitadi maliyɛ - AYƐSI Ereyali, n16, tm30 ye ; Joliba – Ɔnzi Kereyatɛri, n18, tm30 ye. Tarata zuluye tile14 : Tile wɔɔrɔnan : Ɛsitadi maliyɛn – Joliba n16, tm30 ye ; AYƐSI Ereyali – Ɔnzi kereyatɛri, n18, tm30 ye.
Maloya firila muso kan, min tun y’i kale tilennenya la a cɛ ye fo ka taa se a ka don labanw ma. Nɛgɛjuruwelekan dɔ su dugutila fɛ tun y’a ka furu dagakolonci. 
Yɔrɔnin kelen, ni ni kɛnɛya n’a dafalen wulikajɔ dɔ ye, Sanba tun wulila, k’i pan ka bɔ a ka dilan magaman kan ni ka girin ka taa dukɛnɛ na. 
Sufɛ, a dɛsɛlenba sɛgɛn bolo, a tun bɛ sunɔgɔ tannifilafili la, min tun bɛ tigɛ-tigɛ ni lakununniw ye a furumuso ŋunankanw an’a kasikanw fɛ.    
Kaja musomisɛnnin ka kɔnɔgan na, dabaliban kutu ɲɛ kelen tun b’i fara o kan.
Cogo di Sidi mɔgɔ kuntan in sɔnna ka telefɔni ci su dugutila in na kasɔrɔ ale sɛɛnɛnen bɛ a cɛ kɛrɛfɛ, o min nana ka bɔ jamana kɛɲɛka fɛ ? Fo bɔnɛ tun ka kɛ ka damandingɛ dogolen dɔw sen hadamadenya kɔnɔ.     
Diɲɛ tun bɛ jogojugu dɔw, nege cɛjugu dɔw bange.
Yɛrɛyɛrɛ misɛnnin dɔ tun tɛmɛna musonin farikolo bɛɛ fɛ, waati min na a ka bolokɔnɔtelefɔni tun bɛ ka kasi. K’o bɛɛ bɔ yen, telefoninakumafalen den kelen tun ma tɛmɛ furumuso in kan.
A tun ye ɲankata da kunkolosɛmɛ kan, walasa ka labɛncogo dɔ sɔrɔ, min tun bɛ bɛn.    
Ka fɛn dɔ dilan, ka nkalon tigɛ walasa ka kafurusira kisi, ka danaya to a nɔ na, o tun tɛ, a ɲɛ na, a dama kojugu ye.
Kamanagan su.    Foyi tun tɛ Kaja bolo ka ɲɛsin ko sudabali ma.    
A bɛ mun ɲɛ k’i ka waati ani galabu latiɲɛ ka daɲɛw ɲini minnu bɛ na ni bɛn ye.     
Fɛn min tɛ delinanko ye ale fɛ, su dugutila seli janw, a laban tun b’a jate k’olu minnu tɛ bɔli kɛ ka jigi fa kokura ko kabako ka kɛ.   
Lɛrɛw tun bɛ tɛmɛ-tɛmɛ ka taa a fɛ, kamanagan tun bɛ bonya ka taa a fɛ. 
An’a ŋaniya, ka boli ka bɔ a ka furuso la, tun bɛ fanga sɔrɔ kosɛbɛ.
Ko jugu de tun y’o ye, min ka kan ka tɛmɛ ni k’i jɔ a cɛ ɲɛ kɛnɛ kan, min tilalen don a la kaban.
A tun bɛna labɔ maloya fɛ musokulu lakaletaɲininaw cɛla, a ka jogofuguya bɛna diya minnu ye. 
Kaja tun bɛ k’a ka kabako kokɛta jɔ da kelennabila dafalen kɔnɔ ani a ka bon dibi jugu la.    
A cɛ tun tɛ kɛ yen waati jan minnu kɔnɔ, fo a tun ka diya dɔ sɔrɔ gundo la.     
Wa muso yecogo ɲuman jukɔrɔ, diɲɛnatigɛ ye min ladiya, laafulenya tun ka bon jogojuguya la.
A kɛlen ka mɛɛn k’i sigi a kelen na, a n’a ka cɛmanin, so ncinin kɔnɔ, min bilala a ka bolo kan, a tun tɛ se k’a yɛrɛ minɛ nege la ka cɛ sɔrɔ a kɛrɛfɛ.    
Ka wuli sɔgɔmada fɛ tun ye kunnasiriko yɛrɛ-yɛrɛ ye, n’a y’i miiri k’a ka kan ka tile bɛɛ kɛ so. 
A cɛ tun tɛ na ni siɲɛ fila walima saba tɛ san kɔnɔ.    
Dimin kuru tun maralen don Kaja kɔnɔ, ni k’a ninaban.     
Wari ka kabakokɛ.   Danfɛn tigɛko cɛɲi, min yecogo ɲuman tun bɛ hakili lataa npogotiginin na ka tɛmɛ musomisɛnnin kan, o miiri tun bɛ taa jɛɲɔgɔnyaɲiniw na, minnu tɛ furu kɔnɔ.    
Wari, min tun bɛ sɔrɔ kamalentigɛw la, tun bɛ se ka na ni kabakoyaw ye.    
Kɔrisaziw, zipuw, simisininw ani ɔrɔbu cɛɲumanbaw tun bɛ na dɔ fara a donfiniw kan, minnu tun ka ca kaban.      
Joona joona, nɛnw tun bɛ ka labila.
Tɛmɛsennajɛɲɔgɔnw hakɛ tun bɛ caya teliya la, i ko a ka finidontaw ta ɲɔgɔnna. 
O min tun bɛ ye yecogo juguba la kin kɔnɔ.    
San fila nana tɛmɛ, fɛn bɛɛ tun bɛ ka sɔmiw bange cɛ la, min bɛ yɔrɔ jan na, n’a masurunnamɔgɔw tun b’a ladɔnniya Kaja falenni na pewu. Fɛn bɛɛ tun bɛ na ni bisigi ye tɛrɛntɛni na ka ta yɛrɛkunfeere la.    
A ɲɛna sisilen n’a miiribagatɔ, Sanba tun bɛ k’i basigi.
K’a tugu ɲɔgɔn na, a tun b’a ɲɛ fili-fili donjatesɛbɛn kan, ni kegunya ye. 
Sisan, an ni seli ncinin tɔ tun ye panko kelen ani ɲɛwaawaa ye. Ko ɲɛmisɛnw, minnu tun lasera a muso donfiniw kan, tun bɛ dɔnkɛ a hakili kɔnɔ, min ni farigan tun man jan, kabini kalo caman, olu tun tora k’a tɔɔrɔ, fo ka taa a kɛ a nana a nun foori kasɔrɔ a m’a suda, k’a kɔdon a delinakow la.   
Dɛmɛ kɛlen nɛgɛjurucikan dɔ fɛ, sigi ma kɛ ni min ye, o tun bɛ barikadaw foroko kelen kun bɔ dusukun na.   
A tun ka ɲi a kan’a ɲɔgɔsɔsɔ lawuli su kɔnɔ. 
Maloya tun firila muso kan, min tun y’i kale tilennenya la fo ka taa se a ka don labanw la.
A tun ma mɔgɔ wɛrɛ dɔn ale kɔ, w’a tɛna mɔgɔ wɛrɛ dɔn fiyewu.   
K’a kɔ don, hɛrɛ bondaw tun bɛ ka dayɛlɛ ka bonya ale ye, min tun t’a fɛ k’a kɛ a yɛrɛ dɔ ye, nk’a n’a tun bɛ den bɛrɛbɛrɛ, min bɔra u ka kanu na.    
Gɛrɛntɛ bonyalen teriw ani janko a kɔrɔkɛ fɛ, min tun yɛlɛmana Bamakɔ dafɛla kin in na, mɔgɔ min bɛna kɛ a muso ye, o somɔgɔw tun sigilen bɛ yɔrɔ min na, a tun ye Ala minɛ ka sɔn furu hakilila ma n’a ye, ka sarati kɛ a la, k’a b’a fili ka bɔ a bolo n’a ye jogoɲumanya siraw bila. Hakɛ tun tɛ Kaja bolo k’a ka dusukunnakow caya.   
A cɛ, min tun tɛ baana ye, tun tɛ se k’a kunfa fɛn ɲumanbaw la.   
Jalako negebaw.   O n’a ta bɛɛ, kabini don minnu dara silamɛfurusiri kan, Sanba, min jɔra a jɔyɔrɔ la, b’a yɛrɛ joli bon a fan tan ni naani fɛ walasa k’a sɔn donfini cɛɲiw, musow ka jukɔrɔfiniw, latikɔlɔnbuteliw, wɛriniw, sɛniw, tulolanɛgɛw, ɲinterekebɔrɔsiw n’u safunɛw la.     
Nin minɛn caman ninnu, Matu y’olu bɛɛ sɔrɔ kasɔrɔ a ma waati sɔrɔ k’u ɲini.
Nin fɛn caman tun dabɔkun ye k’a minɛnko magow ɲɛ, kasɔrɔ u t’a farilanege taw da.   
Cɛ o cɛ, min ye sara, labɛnko, kegunya dɔnbaga dafalen ye, o sɔrɔli tun tɛna gɛlɛya.
Kaja tun ma mɛɛn n’a ma o hakilila ta.
Kalo caman kɔnɔ, a ka cɛɲɛ dali kɛnɛ kan, y’a to a tun ka se k’a sina mɛrɛnkɛ, a mana kɛ a fɛn o fɛn ye, min bɛ san 26 la .     
Sibiri tun bɛ cɛkulu la, minnu tun b’u ka jemeni juru yoba a ɲɛw an’a farikolo kama.    
Sufɛla sumaya, min tugura a terimusonin ka janfa la, tun y’a bila ka Kaja ka jɛɲɔgɔnyaw ɲini ka tugu ɲɔgɔn na.    
Mankanw tun ka go Sibiri min ye kojugu, tun y’a filɛ ka hakililatigɛ di a yɛrɛ ma k’o tun tɛ furu la, wa k’o tun maminɛnen tɛ.      
O la kɔni, a tun ye hakililatigɛw di o siratigɛ la
Telefɔnijuru kun na, cɛ kanba dɔ tun bɛ ka ɲininkali kɛ a la, jalakili tun bɛ min na, k’a dabali ban.
Munna i bɛ n muso wele su waati in na ?   
a tun ko ten nin funteniba ye.    
A jaabi tun nɔgɔya bɛ dabali ban. 
Kaja y’a fɔ n ye k’ale ye musogana ye, den tɛ min bolo.
Sanba tun hakili t’a la ka ji bon ni mafiyɛnni kan
Nka dɔrɔn, a mago tun bɛ sɛgɛnnafiyɛnbɔ la, taama jan ni gɛlɛman kɔfɛ.    
A dugusajɛ, a galabuw kɛnɛyalen na sɔrɔ hakɛ la, ka se ka kɛlɛ wuli.
Kaja tun y’a ɲini, ka dɛsɛ, ka kafɔɲɔgɔnya tufako kelen kɛ, tilali ɲininiko la dugujɛ kiri la, n’o ma sɔrɔ, ka nɔgɔyakunw kɔni sɔrɔ a la.   
A y’a yɛrɛ gɛnnen ye ka bila kɛrɛfɛ siɲɛ caman.
Siran tun kɛlen don sanfiɲɛ min ɲɛ, o tun bɛ k’i kunbɔ.     
A tun kɔnna kow ma, ni ka tunun ka bɔ so kɔnɔ, fajiri kun bɔtɔla, k’a bolominɛnw bɛɛ to yen, a na na minnu nɔfɛ kɔfɛ, cɛ ka taali kɛlen kɔ.    
Zɔrɔzi Faransuwa Tarawore  -  A ka tile 3 kɛli surun de senfɛ Mali dugukolo kan,
Kamarunika ntolatanna kɔrɔ, Samiyɛli Eto Ncinin, ye lahidu ta ka sefawari miliyon 20 di Mali Kunkololabanabagatɔ ka Tɔn ( AMALIDƐMU ) ma, min bɛ Lafiyabugu, Bamakɔ komini 4nan kɔnɔ.     
A welelen Mamadu Lamini Sangare fɛ, a bɛ fɔ min ma Pari Momo, Bubakari Sidiki Sangare ( BEYƐSIYƐSI ) tɔgɔlajɔnjɔn ntolatan laban na, Duwalakaden jiginna pankurun fɛ jumadon zuwɛnkalo tile 11, Senu Modibo Keyita tɔgɔlapankurunjiginyɔrɔ la.   
Karidon zuwɛnkalo tile 13 san 2021, walasa ka kɔrɔ di a ka tilefilakɛ ma Bamakɔ, Samiyɛli Eto Ncinin ye BEYƐSIYƐSI jɛkulu bilasira Lafiyabugu AMALIDƐMU na. 
O taama senfɛ, taamasiyɛnba ye min ye, ka taa bɔ nin mɔgɔ laafulenw ni kunkolotɔw ye, mɔgɔ bonyatigi welelen ye lahidu ta k’an ka wari miliyon 20 di, ntɛnɛndon zuwɛnkalo tile 14 bɛɛ, ani ka npogotigi kunkolotɔ dɔ ka furakɛli doni ta, min ka kan ka taa Ɛsipaɲi a ka furakɛliw kama.     
A lasɔrɔlen anw fɛ, jɛkulu mɔgɔ dɔ, Laji Adama, y’a hakililatigɛ ko Samiyɛli Eto Fisi ka seli la, a ye sefawari miliyon 10 ci u ma.   
Yann’a k’a dantigɛ, k’a ye lahidu di k’a miliyon 10 tɔw ci ka na san wɛrɛ daminɛ bɛɛ la.     
O bɔlen kɔ yen, Kameruni jamana ka ntolatanna kɔrɔ y’i dantigɛ kupu dafiriki nata kan, a ka jamana bɛ k’i labɛn ka min bila sen kan san wɛrɛ.    
Kameruni Jamanafanga ani kamerunikaw ye baara kɛ kosɛbɛ. 
An ye gɛlayaw sɔrɔ, nin y’a kalo damadɔw ye, nk’o bɛɛ b’an kɔfɛ. 
Kameruni bɛ se ka sugo ka kupu di mɔni dɔ labɛn. 
A y’o dantigɛ.  
Diɲɛ ntolatan tɔgɔtigi ye ntolatan kupu finali dɔ filɛ.
O finali o kɛra a ka nani dugujɛ, sibiridon zuwɛnkalo tile 12 san 2021, Lafiyabugu sofatɛrɛn na.   
O ɲɔgɔnkunbɛn senfɛ, sariyalawaati dafalen kɔ, jaabi jate tun bɛ 0 – 0 la.   
Penalititanw de kɔfɛ, Lafiyabugu Kapu ye nin ɲɔgɔndan fɔlɔ sebaaya ta ni lɛtɛrɛforoko kelen ani npalankɔnɔfɛn moto jakarita mugan hakɛ ɲɔgɔnna ye, k’a da sefawari miliyon 1 kɔrɔ, ntolatantɔn dɛsɛlen ye ( Hamudalayi ASE Papin ).    
Walasa k’a ko to mɔgɔw kɔnɔ ani ka kɛ a yeɲɛna seereba ye, Samiyɛli Eto ye bonya da ntolatankɛnɛ kan n’a yeli ye, jama ma ku kɛnɛ min kan.   
Lamini Bagayoko   -    Bulukasunbugu Kulubilennin kin, Bamakɔ Disiriki Komini 1ɔlɔ la, tun dagabawulilen don nin jumadon na.       
K’a kun kɛ, a yɔrɔ sigibagaw murutira jumadon wulafɛla la, k’u ban minkɛyɔrɔ ani dumunikɛyɔrɔ dɔ dayɛlɛli ma u ka batokɛyɔrɔ kɛrɛfɛ.    
A ko bɛɛ daminɛna jumaseli kɔfɛ, tuma min na alimami bilalen misiriba dungew ɲɛ, u y’u kun da fɔlikɛla Salifu Keyita ka so kan, k’u ka ban jira a ka minkɛyɔrɔ cookoli la batokɛyɔrɔ an’u ka yɔrɔ kɛnɛyaso kɛrɛfɛ.    
Ayi, minkɛyɔrɔ ni dumunikɛyɔrɔ dɔ dayɛlɛli la, k’a ɲɛsin kɛnɛyaso ma.     
Salifu Keyita yɛrɛkunfeerelaw jatigi,     
an ma jɛn ni minkɛyɔrɔ dayɛlɛli ye misiri masurunna na
wulikajɔlaw tun b’o fɔ ka segin a kan.    
A nɔ gɔni na, arɔndiseman 12nan polisiw ka baarajɛkulu dɔ y’i cɛ k’a yɔrɔ sɛgɛrɛ, walasa ka basigi sabati ka sin diinɛmɔgɔw ka nin balakabɔli la.
Dungew ye lɛrɛ caman kɛ, 
k’u ka jɛnbaliya fɔ, wa u ma dɛsɛ k’u ka jigilatigɛ fɔ.     
U y’u ka dusukasi jira minkɛyɔrɔw ani bɛndiyakɛyɔrɔw wɛrɛw cayali la u ka komini kɔnɔ.      
Ka se nin yɔrɔ la, fɔlikɛla Salifu Keyita m’i dantigɛ fɔlɔ a koɲɛ la.     
T.   KAMARA    -    A ka lakanabaliya suguya bɛɛ kɛlɛli baaraw kɔnɔ, Kayi arɔndiseman filanan polisiso, min ɲɛmɔgɔya bɛ polisi Komisɛri pɛrɛnsipali, Musutafa Jakite, bolo, filɛ k’a tɛgɛ da Kulun – Bankasi sirafurancɛ, ka tɛmɛ Dagidagi pankulunjiginyɔrɔ fɛ, siratigɛlaw kan.     
Ka bɔ polisi kunnafonisun na, mɛkalo tile 16 ka taa 17 sufɛla la, sɔgɔma nɛgɛkanɲɛ 2 fanfɛlaw la, kofɔlikɛla dɔ, min tɔgɔ ma dɔn, ye kibaruya di Kayi arɔndiseman 2nan polisiso ma, ko siratigɛlakulu dɔ bɛ tiɲɛni na Kulun – Bankasi sirafurancɛ la, ka tɛmɛ pankurunjiginyɔrɔ Dagidagi fɛ.     
Ani k’a fara a kan k’o siratikɛlaw tun ye tɛmɛbaga dɔw bolominɛnw bɔ u bolo ka ban.    
O yɔrɔ bɛɛ la, Kayi arɔndiseman 2nan polisiso ka ɲininikɛbolofara baarajɛkulu dɔ taara a yɔrɔw la, yaasa k’a kow lakɔlɔsi ani ka sigannamɔgɔ bisigilenw minɛ.      
A yɔrɔ la, sɛgɛsɛgɛlikɛlaw y’a sɔrɔ tiɲɛ na mɔgɔ wɔɔrɔ tun minɛnen bɛ k’u jɔ, mɔgɔ fila fɛ, ni maramafɛn tigɛlikɛla dɔ ( jele min bɛɛ nɛgɛlaman don, k’a dilancogo lafisaya ) ka bagabaga ye ani moto saba jɔlen guduron kɛrɛdafɛla la.     
Juru dɔ tun bɛ ka guduron cɛtigɛ, n’a kunw dɔlakelen tun sirilendon nɛgɛpanpanran dɔ la ani n’a kun tɔkelen tun  minɛnen bɛ siratigɛla kelen fɛ.     
O juru, u tun b’o kɛ ka motobolilaw labin, yann’u k’u bolominɛnw bɔsi u la.      
U minɛnen ni k’u ɲininka dɔɔnin, a yera k’a fɔ siratigɛla fila ninnu tun bɛ jaabili kɛ, ka bɛn u kelenkelenna ma,  Bama Guta ( san 18 ) ani Sumeyila ƐMU. Togo ( san 24 ) tɔgɔw la, u bɛɛ yɔrɔkɔlɔsilaw.     
Taa kɛlen n’u ye polisiso la walasa ka koɲɛɲininiw lataa ɲɛ, siratigɛla fila jɔra kow la, u jalakira ni minnu ye, kasɔrɔ gɛlɛya si ma ye a la.    
O la, sɛgɛsɛgɛli kunfɔlɔw kɔfɛ, u bilala ka taa Kayi Kiri kunfɔlɔ kiribolofara kirida ɲɛkɔrɔ, k’a da Kayi polisiso arɔndiseman 2nan ka kirilatasɛbɛn kan, min don bɛnna mɛkalo tile 18 ma, san 2021.         
Kasoladonsɛbɛn dara u kan.      
Sisan u bɛ k’u hakilijakabɔ u dakan kan arayew faaba kasobonba kogo naani ni ɲɔgɔn cɛ.    
Bubakari PAYITAWO   -   Minisiriɲɛmɔgɔ, Sogɛli Kokala Mayiga, ka kan ka dan sigi a ka don bɛɛ foliw la.    
N’a kun ye ka jamana ka kɛnɛya jateminɛ, o b’a jira k’a ma labɛn a baara kama.   
Ngaradabaga, kabini waati janba, min ye kanu don ni fanga ye ATETE tile la ani IBEKA, yecogo jɛlen ani hakilimaya ka kan ka kɛ o la fɛn na, jamana mago bɛ min na.    
I ko ƐMI SƐNKI – ƐRƐFIPE komaɲagala, min ye Mali jamana fanga ka marakɛcogo lagosi ani k’a ka bana cogoya sɛgɛsɛgɛ k’a fɔ yanni IBEKA bɛ bin, Sogɛli ka hakilila ncinin ka kan a bolo, wajibi la, cogo min na ka ntura jugu ta a gerew ma.    
Fo a k’i kɛ baara joona, bawo waati dannen bɛ a ye.   
Filɛlikɛla kodɔnna caman y’a ye ko dɔgɔkun wɔɔrɔ ka jan a ka gɔfɛrɛnaman ka baarabolodali kama.    
Fo a k’a ka ciw fɛgɛya n’a fanga digili ye jamana lakananiko kan, ni bɛnɲini kɛli ye ni Iyadi ani Kufa ye, walasa muguci jɔli ka sɔrɔ ani ka kɛlɛ hakilila bila.     
O de ye sira bɛɛ la surunman ye walasa ka bɛn sɔrɔ, Barikani tali kɔfɛ.   
Mɔgɔ man kan ka ɲinɛ min kɔ, o ye ko fan fila bɛɛ suw ye Malidenw de ye waati bɛɛ.
O de kosɔn Faransi bɛ ban ka jatigɛwalekɛlaw latununnen hakɛ fɔ, ni kumalabɛnnen fɔli ye k’a nɔgɔya ko u y’olu « sen bɔ a la ».     
A waati kelen na, a ka kan ka wuli k’i jɔ kalafili taabolo dafɛ, ni SENI bɔli ye yen, o min jɔyɔrɔ ma faamu abada, bawo politikitɔnw ka cidenw kɛli a la n’a ta bɛɛ, kalafili kɔfɛ sɔsɔli bɛ kɛ.    
I n’a fɔ fanga ye cɛmancɛlafanga ye, min baarakɛbagaw tɛ kɛ cɛbɔw ye, fo a labɛnni ka kalifa sigida mara la ani Jamana kɔnɔko minisiriso. 
Fo a nafolobɔ ka se ka kɛ jamana kɔnɔna sɔrɔw fɛ, kalafiliw bɛɛ la.     
Fo ka sariyasunba hakililaɲinikalafili mabɔ, fo ka taa se bɛn bɛnkansɛbɛn falenni kumafalen dantigɛli ma, min taabolo ka jan kojugu.   
A bɛ se ka cɛmancɛlafanga ɲɛmɔgɔw fara ani k’u bɔ u hakili kan.   
Fanga halala, min bɔra kalafilikɛsu kɔnɔ, dɔrɔn de bɛ se k’o koɲɛ dantigɛ ani sariyasunba yɛlɛmaniw walima ka sariyasunba kura labɛn walasa ka tɛmɛ Peresidanfanga 4nan na.    
Kiri nɔminɛniw bɛ se ka daminɛ ni sɛgɛsɛgɛli dɔw labanni ye, minnu daminɛna kaban.   
Fo ka kiri lasaniya, ni kiritkɛla tilenbaliw bilali ye ka taa sɛgɛnnafiyɛnbɔ la, ka kɔn a waati ɲɛ, minnu jogo ye ka yuruguyurugu sɛbɛnw da kɛrɛfɛ walima k’a fɔ ko a t’a kun bɔ.    
Ni mɔgɔw m’o daminɛ, foyi tɛna falen.   
A. Ba   -   Nizɛri kurunbolibere bɛ BAZUMU Mohamɛdi bolo kabini awirilikalo tile 2 laban na.     
A sigili ɲɛnajɛ sankɔrɔtalen senfɛ ani min bɛ to tariku kɔnɔ, Mahamat Gandi Lajɛyɔrɔ soba falen kɔnɔ i ko a ka pɛrɛn, sisan Ɲameyi cɛkunba y’i kale a don k(a tɛ Nizɛri jamana jigi kari.       
Kandi laban na, a ye min da a ni kan, an’a b’a kɔnɔ ka min waleya cogo bɛɛɛ la, min dulonnen don ka ɲɛ a ka san duuru fɔlɔ ( 2021 – 2026 ) ɲɛkɔrɔsɛbɛnnikalanyɔrɔ la, 
Kandi, kunkologɛlɛya bɛ min na, ani fana n’a bɛ kisili kɛ, Jamanakuntigiba, min yankan ye Isufu Mahamadu ta ye, nɔkanda bolo, o ka politiki bonya nɔbɔli kama. 
A ka fangabatigiya kɔnɔ.
Wasako ani bonyaliko.      Ka Isufu nɔkanda, o bɛ se ka kɛ, nka k’a kɔfalen bɛna kɛ sira gɛlɛman ye, Nizɛrikaw tun bɛ nin sɔsɔli kɛ u ka buguw ŋunuŋunu kɔnɔ. 
Ɲinɛ ka go mɔgɔ kɔ min kɔnna a ɲɛ, cɛ, san 69, min kɛra Nizɛri kunna k’a ta san 2011 ka se 2021 ma, tun k’ale tɛna saratiwaati sabana ɲini.
A y’a kɛ.
A kɛcogo bɛɛ la ɲuman na.
Taamasiyɛnko ani tarikuko !   
O waati kelen na, a afirikika bɔɲɔɔn dɔw, saratiwaati sabanan bananaman wulila minnu fɛ, bɛ k’u balan fanga la.   
I ko mɔgɔ sulenw, minnu t’u yɛrɛ bolo.
Minnu bɛ yɛrɛtiɲɛ sira kan.
Ɲɛjibɔgaziw kasa la, bugɔlikɛmanajalanw bugɔlinɔw la ani marifakisɛw yɛrɛ-yɛrɛ cili yɔrɔ surunnin na funankɛninw na, minnu bɛ to a la.    
Ko tɔnɔmininen dɛrɛsi !  
Yɔrɔ bɛɛ, Nizɛri bɛ kɛ kalanyɔrɔ ye, min bɛ ɲɛw fa ani kodɔn ladegeta caman bɛ min na.
Isufu taara n’a yɛrɛ ye.
Nin bɛɛ kɔ, balo bɛ yen Perezidanya kɔfɛ.   
Janko, a bonyalen ni Mo Ibarahimu Jɔnjɔn nɔɔrɔ ye a kɔ, Dandazi den bɛna a mago don a tɔgɔlacakɛda Isufu Mahamadu la, min bɛ tali kɛ demokarasi, bɛn, marakɛcogo ɲuman, hadamadenya tilennenya ani Afirikikaw ka ɲɛmɔgɔya lakodɔnnen taaɲɛ.   
Falenni ani jigifali kɛyɔrɔ.      
BAZUMU Mohamɛdi bɛ pankurunbolibaga sigiyɔrɔ la, k’a bolo kɛ a nɛgɛw la.       
Fanga tɛmɛsiraw dɔnbaga mɔnen, a y’a ka ci girinya suman a cogo ɲuman na.  
Tɛsikere den bɛ k’a ka tile 100 sɔrɔ.
O min kɛra wɔsi la, falen na ni farifoni ye.
BAZUMU Mohamɛdi balala mɔgɔw la. 
A ka fanga bolili la, Nizɛrika caman ye hakilila falen, minnu tun bɛ muɲukumaɲaka la u kunkolow kɔnɔ.   
Cɛ tun faamuyalen bɛ kosɛbɛ a ka fasojama fɛ wa ?   
Munna yɔrɔnin kelen mɔgɔw bɛ sin ka bɔ a ka Jamanaɲɛmɔgɔya jogo ɲumanyaw kan, minnu ɲɔgɔn ka dɔgɔn, baarakɛla cɛsirilen ani min bɛ dusukunw madali nɔfɛ, Nizɛri bɛnnen kama n’a yɛrɛ ye. 
Kaladaw ani dilanninw diminw, minnu dara a yɛrɛbakun kan, waati min na Tɛsikere den tun bɛ kɛlɛ la fanga minɛni kama.        
A faden juguw, minnu bɛ fanga sinamatɔn kologɛlɛnw la ani jɛrɛjɛkuluw, u bɛɛ bɛ ɲini ka marifa falen k’a bɔ a bɛ kamankun min na.    
U bɛ b’u ka nisɔndiya jira ani k’a daminɛ dɔɔnin-dɔɔnin ka Jamanakuntigiya sira di a ma, min b’a ɲini ka dankunw labɔ u nɔ na.     
A ka tile 100 marakɛcogo la, mɔgɔw bɛ ŋaniyaba ye, ka kɛ falenkɛbaga yɛrɛ-yɛrɛ ye Nizɛrika miliyonw ka don n’a dugujɛ balokɛcogo la.     
U minɛnen faantanya gɛrɛntɛn, baarantanya walankatalen, jatigɛwale ani jigilatigɛ tasumaw na.      
U sigilen don ka ko caman makɔnɔ ni BAZUMU ka marakɛcogo ye.   
A baara tɛna nɔgɔya.  
Perezidan b’o dɔn kosɛbɛ.     
Janko kalata fiɲɛbawuli kɔfɛ an’a nɔkunw, minnu bɛ mɔgɔ bɔ a dabolo kan.    
Mɔgɔw b’a filɛ, taa ka bin kɔnɔ, ka sɛbɛnfuraɲɛ yɛlɛma.    
Hadamadenya juru tiɲɛni jina juguw tun ye kaasa tɛmɛ kɔnɔ wɔɔrɔ kan.    
Bɛnkan tun latiɲɛna.
Ala bolo dalen Nizɛri kabakolo la.
Siga t’a la.
Abada, jamana ma bin siyalatunun kuma juguw la ka se nin hakɛ la.  
Nka, nin ko cogoya tun ka kan ni yɛrɛminɛ ani fan bɛɛ faamuyali ye. 
Ko yɛlɛmani kura tun ka kan ni kɛli ye. 
Hadamadenyako ani Politiki furakɛli sugu dɔ, bɛɛ sen bɛ min na, yaasa ka bɔ nin fununfunun kɔnɔ.   
Ɲameyi cɛkunba kura, kurunbolibere minɛnen a tɛgɛ kɔnɔ kabini awirilikalo tile fila san 2021, min ye nin siratigɛ don a ka ko la, kabini a ka fanga tali la, bɛ k’a ka kow kɛ a yɛrɛ kokɛcogow la. 
BAZUMU taamasen an’a kokɛcogo bɛ ka bila sen kan.   
Walasa ka kuma u ka perezidan kura ka foniseriya an’a ka konɔgɔya kan, a ka di Nizɛrikaw ye ka koba kɛlenw fɔ.
Mɔgɔw bɛ ka kumaw caya a ka kabakoya « Ifitari » kan ( sunkalo kɔnɔ suntigɛ ), a ye min kɛ Ɲameyi Jori Amani pankurunjiginyɔrɔ la, tuma min a tun ka kan ka taa perezidanmasaso la, a bɔlen kɔ ci la jamana kɔkan, yaasa k’a to silamɛw bɛɛ ka taa u ka so, kasɔrɔ sirabakanboli ma lajɔ.        
Miniti bi saba suntigɛ ɲɛ.     
Nin aladɔn belebele ani majigin diyara Nizɛrikaw ye kosɛbɛ.    
U b’a ka Pari metoroko fana fɔ , a ye min ta n’a ka jamana cidenkulu ncinin ye, a ka tilefilakɛ dɔ senfɛ Faransi dugukolo kan ani min wideyo bɛ ka latɛmɛtɛmɛ bɔlɔlɔ kan.      
Nin alamisadon zuluyekalo tile 1ɔlɔ san 2021, a ka taama Difa marabolo kɔnɔ ( Perezidan kɔrɔ ani banbagatɔ TANJA Mamadu wolodugu ) bɛ bɛɛ da la.    
Yan fana, Tesekere den ye kodiyanye kuru caman sɔrɔ, nin sigiyɔrɔ jamaw bolo.    
U tun tɛ se k’a bila u kun na, ko nin ɲɔgɔnna waati surun dɔrɔn na jamana kunna, BAZUMU Mohamɛdi ka taama wasalen kɛ yeninɔ.     
Koba kɛlenw.     Perezidan Bazumu ka tile 100 fɔlɔw taamasiyɛnna fana ni ɲɛfɛtaaw ye, minnu tɛ bolokɔfɛfɛnw ye, siratigɛ ninnu na :      
sɛgɛnnafiyɛnbɔ saraw kɛli kalo o kalo ;     
Dansigi ladilikɛla ani minisiri jɔyɔrɔw farali la ɲɔgɔn kan ;     
bulonkuntigiba jɔyɔrɔw bɔli minisirisow kɔnɔ, olu minnu ni ladilikɛla ani sekeretɛri zenerali taw tun bɛ segin ko kelenw kan ;        
dɔ bɔli perezidan ka nani bisimilali ani taali jamaw la pankurunjiginyɔrɔ la ani gɔfɛrɛnaman minisiriw yeli wajibiyaliw o jamana taamakow ɲɛnajɛ kelenw senfɛ ;    
dɔ bɔli nafamafɛnw la, minnu sirilen don sagotigiya jɔyɔrɔ dɔw la ( ladiyaliwariw, tajitasɛbɛnninw, faamaso, adw. / ani dɔwɛrɛ ) ;
jɛrɛjɛkulu mɔgɔw ( baarakɛlaw ka lafasalitɔnw, sigidaw tɔnw, sɔrɔko kɛnyɛrɛye jɛɲɔgɔnw ani jagokɛlaw ) bisimilali minisiriw ka laadalatɔnsigiso kɔnɔ ;
perezidan ka yɔrɔlataa dugu kɔnɔ, kasɔrɔ lakanabagaw t’a nɔfɛ, k’u kunfa maramafɛnw la ani k’u caya k’a damatɛmɛ ;
konɔgɔya ani majigin minisiriyabaara la ani minisiriw ka jaabisɔrɔw wajibiyali ; 
kannabila toli kunnafonidilaw bolo ani hakilila ni lagosili fɔli foroba la perezidanfanga hukumu kɔnɔ an’a bolofara cakɛlaw ka jogoɲumanya sariya ;      
Kanali dancɛw la ani jamana dugukolo lakanani ni polisi ani sɔrɔdasi ka kanalifɛɛrɛ ye, jateminɛni hakilimaya kɔnɔ ;      
Jamana ka sagotiya bolofaraw basigili ;
jɛrɛjɛkulu madali ani kulu, minnu bɛ Nizɛri politikikɛnɛ kɔnɔ, bɛɛ lasɔnni, ka mara kɛ ani ka perezidanfanga ko sɔrɔlen kologɛlɛya ;     
masurunyali ni sidalajamaw ye ;
sinsinni kalan ani degelikalan bolofara kan walasa ka dɔ fara Nizɛri sigidajama ka hadamadenyako, sɔrɔko ani seko ni dɔnko kundama kan ;       
Jamana baarakɛnafolo labaarali ka kɛ k’a dalabɛn ani k’a kɛ ni hakili ye ;        
kumaɲɔgɔnya ɲumanw ani danayaw hakililatigɛliw an’u diliw wariko dɛmɛdonnaw ani kɛnyɛrɛye ni foroba yiriwalinafolobɔlaw ma ;     
Lafiya lasɔrɔli ani hadamadenya kelenyali sigidajama cɛla, min sirilen don siyako fɔɲɔgɔnkow madali laɲininen na ani jamakulu ncininw ani jama fanga dɔgɔmaninw lakanani ani minnu laafura Nizɛri sɔrɔko ni hadamadenya cogoya fɛ.    
Nin kunw bɛɛ la, Bazumu ka marakɛcogo bɛ fasojama ani terijamanaw hakililatigɛ, k’a da galabukɛnɛya ani hadamadenya ni sɔrɔko yiriwali kɔnɔkow cogoya ɲuman kan, Bazumu sera ka minnu dilan ani k’u kɛ, ka da a ka ɲɛfɛtaa ani nimayali kura kologɛlɛyali politiki kan.     
Ka cɛsiriko belebelew ɲɛnabɔ.
Bi, waati ka kalan u kɔ.   
Fasojama bɛ fɛ cogo bɛɛ la k’a yɛrɛ bɔ degun kɔnɔ, min b’a kan.
BAZUMU Mohamɛdi b’o dɔn kosɛbɛ.
Cɛsiriko belebelew ye : baara, hadamadenya tilennenya, kalan, kɛnɛya, jatigɛwale kɛlɛli, iziniw sigili. 
O faamuyabaliya bɛna kɛ kolatiɲɛba ye.
Walasa ka se wɛri ju ma, Perezidan na kan ka nizerika fasoden ɲuman suguya kura labɛn ani ka hadamadenya labɛnko, min « foronna » kabini waati damadɔ fangatigi ɲaniya juguw fɛ, ladilan kokura.    
O de ye kɔrɔ ani ferekeyɔrɔ bɛɛ ye, BAZUMU ka marakɛcogo la.
A yɛrɛlakanaminɛn an’a taamasiyɛnnija b’a bolo ka ɲɛ sɔrɔ a la.   
Janko, Nizɛri falenni belebele bɛna tɛmɛ nin fasojama fɛ, min bɛ k’i dege a dɔnni na ka ɲɛ ani ka bɔ bɛn, tilennenya ani hadamadenya damakɛɲɛni kɛbaga jogo ɲuman caman kan, minnu b’a la.        
Isimayela AYIDARA fɛ  ( Kɔntinantali Afiriki Hakilalasɛbɛn Ɲɛmɔgɔ )    A kɛra.
Dɔgɔtɔrɔ Bubu Sise ye « Iniyɔn puru la Repibiliki et la Demokarasi » sugandi k’a ka walisiw jigin.  
IBEKA ka minisiriɲɛmɔgɔ kɔrɔ ani laban, fo ka taa se utikalo tila 18 san 2018 fangadafiri ma, ye Jene, a bɔdugu, bolofara sugandi k’o kɛ a binyɔrɔ ye. Nka, tiɲɛ na, a bolofara sɔrɔko sekeretɛri jɔyɔrɔ, min bila a bolo, kɔni bɛ ye i ko perezidanyaɲini dusu daminɛyɔrɔ, min ma dɔgɔ ka ɲɛ.      
Sebagaya fɔlɔ don kaban, IBEKA ka Minisiriɲɛmɔgɔ kɔrɔ ka se ka don, k’a kɛ jamanako ye, fanga sinamatɔn kuntigi banbagatɔ ka tɔn na.    
Mamadu Igɔri Jara nani ni mankanba ye tun ye waribonbaarakɛla kɛ cɛbɔ ye a yɛrɛ ma ten, tɔn tun bɛ ka min makɔnɔ.    
IYƐRIDE, min tun bɛ sangasigi la a waati ani min tun ye a ɲɛmɔgɔ banbagatɔ mɔgɔba kologirin ka fala ye, tun bɛ gɛlɛya la ka mɔgɔba sɔrɔ, yankan bɛ min na, n’a bɛ se ka ɲɛmɔgɔya dɛsɛ kɔnɔdun fa.    
IBEKA ka nafolokow ɲɛmɔgɔyaso kuntigi kɔrɔ, a tun ye Bubu Sise kɔn yɔrɔ min na, ni cɛbɔ tun don kaban perezidansigikalata la san 2021, ka bila a ka kuntigi kɔrɔ juguya la, tun ye tɛgɛdiɲɔgɔnma tɔn siraw sɛgɛrɛ, dɔgɔkun damadɔ Sumayila Sise ka balakatunun kɔfɛ.      
O cogo la, Bubu Sise ka donni koɲɛ tun bɛ sira kan kabini kalo caman, hali tuma min na gɔfɛrɛnaman kuntigi kɔrɔ tun donna dogoli kuntaala jan na, walasa ka tila sɔrɔdasikulu fangadarakilaw la, minnu tun b’a nɔfɛ, mɔgɔw ka fɔ la, fangadafiri ɲinini kosɔn.     
Pariti denmisɛn ɲinkurun hakɛ dɔ tun ɲɛ bɛ u yɛrɛ mɔsɔnnen na, cogo dɔ la, ƐMI SƐNKI – ƐRƐFIPE kɔnɔ, yɔrɔ min na pariti y’a ka Mali fanga sinamatɔn fanga fɔlɔ ɲɛmɔgɔya, min ka kan, ye ka yelen.   
ƐFIYƐSIDE, hali n’a waatilaɲɛmɔgɔya tun bɛ Sogɛli Kokala Mayiga bolo, ƐMI SƐNKI ɲɛmɔgɔyakulu fɛɛrɛtigi kolatilenna, tun bɛ ye kosɛbɛ, tiɲɛ na, i ko faraɲɔgɔnkankulu min kɔni labɛnnen don IYƐRIDE dafɛ, ka tɛmɛ pariti kan, min, k’a kɔdon, tun donna faraɲɔgɔnkankulu la.     
A bɛ ye kɛnɛ kan, ko Dɔgɔtɔrɔ Bubu Sise bɛ taabolo dɔ, min fanga ka bon ka se hakɛ la, nɔnabila pariti kɔnɔ, min ka kan ka jate fanga sangaɲɔgɔnmaw dantigɛli kama, pariti kɔnɔna na ani fana jamana kɛnɛ kan, bawo kow n’u ta bɛɛ, minisiriɲɛmɔgɔ kɔrɔ kɔkɔrɔdonbagaw bɛ bɔ kosɛbɛ politikitɔn kelen kadaraw kɔnɔ.     
K’a ɲini ka Bubu Sise wele gundo la, tun bɛ ye i ko sira wɛrɛ danaya bɛ min fana na, n’o tɛ ka ye kɔni, i ko ka nɛgɛ caman hakililatigɛ tasuma na pariti ye perezidansigikalata nata la.    
Donni min bɛ sɔsɔ walima min makɔnɔnen don ?
O bɛɛ la, a mɔgɔ kɔrɔbalenw, minnu bɛ fɛ kow ka to u cogoya la, kɛlen ka pariti ka kelenya tiɲɛtɔ ye, tun y’u kan kɔrɔta k’a hakiliatigɛ ko cɛbɔya perezidansigikalata nata la daw yɛlɛnen tun bɛ to, k’a sarati kɛ, ka kɛ tɔnden lakodɔnnen ye tɔn na, kuma jɛlen na, sɔsɔli tɛ tɔndenya min na.    
Sarati min wulila joona, IYƐRIDE kɛlen k’a ka kodɔn kɛ paritiw kununni ye ani politiki mɔgɔbaw, yankan dɔɔnin bɛ minnu na.      
Nka filɛlikɛla caman bɛ mɔgɔ donnen kura ka nafoloko kɛnɛ, min tɛ bolokɔfɛfɛn ye, hakililatigɛ.
K’a tiɲɛtigiya walima ka nkalontigiya, Bubu Sise makɔnɔnen don ka tɔn ka jemeni bɛɛ walima a fan dɔ lafa, o min nafolobɔ fanba tun bilalen don a perezidan banbagatɔ mɔgɔba kelen kan.   
A denmisɛnkulu ko kura ɲininaw, minnu ye baara kɛ kosɛbɛ minisiriɲɛmɔgɔ kɔrɔ nani na, siga t’a la k’olu ni Sumayila Sise taamaɲɔgɔn kɔrɔw, minnu tɛ fangaw sangaɲɔgɔnmaw falenni ye ni ɲɛ ɲuman ye tɔn kɔnɔ, bɛ bila ɲɔgɔn na.   
O cogo kelen na, masurunnadɛmɛkɛbaga, minnu y’u labɛn Mamadu Igɔri Jara dafɛ, yanni nin waati cɛ, ɲɛ bɛ nin nani na i ko fɔɲɔgɔnkɔw wulili.      
Zenerali banbagatɔ Sɛki Jara, SEDEYAWO lakana koɲɛw kotigi, a tununni kogɛlɛn waati la, pankurunkaasara dɔ la Nizeriya, denkɛ tun ɲɛ b’a yɛrɛ la tɔn ka cɛbo, tɛmɛ tɛ se ka kɛ min na, ka masiriw la ani i ko IBEKA faden banbagatɔ san 2013 ani 2018 perezidansigiw la, ciyɛntabaga bisigilen.       
Tiɲɛna, IYƐRIDE ka kelenya bɛ ye i n’a fɔ kunbalan, min jɔda ka bon a bɛɛ ye, yanni perezidansigi nata cɛ, Bubu Sise ka kan k’i disi da min na ani ko tɔ bɛna tugu min na, sɛbɛ la.    
Musa Tarawore, Gawo marabolo Gɛfɛrɛnɛri, ye ŋaniya ta k’a ka senkola jira ni bagan tali ye a gerew ma, k’a ɲɛsin lakanabaliya banbali ma, min bɛ senna a ka marakɛyɔrɔ dugukolo kan. 
Lawulinkama nikarabali kɔfɛ, min kɛra sɔrɔ baarakɛbaga, Abudulayi Kone, la, k’a daji a ka denbaya kɔnɔ, ka danfara kɛ a la n’a tɔgɔma Abudulayi Opitɛ ta ye, o min kɛra bɔlɔn yɛrɛ kɔnɔ,            Kolonɛli Sidiki Samake ye ɲangili ta ka tɛmɛ ko kologɛlɛn saba fɛ.      
A fɔlɔ bɛ tali kɛ dugudaminɛ sigili la, min bɛ kɛ k’a daminɛ bi ntɛnɛndon na ani min bɛ to senna tile tan ni duuru ɲɔgɔnna, segin bɛ se ka kɛ min kan, n’a senfɛ forobalakanaw ani mɔgɔw kelenkelennaw taw bɛna bila taabolo kɛrɛnkɛrɛnnen kɔnɔ k’a ta nɛgɛkanɲɛ 21 na ka taa sɔgɔma nɛgɛkanɲɛ 5 la.    
Olu tɛ gɛrɛntɛnw bɛɛ ye, marabolo wolonwulanan kojugubakɛw ye minnu jigin a kɔnɔ.    
Walasa ka dɔ bɔ a juguya la, ni dɛsɛ kɛra ka ban pewu, marabolo mara ɲɛmɔgɔya y’a latigɛ ka fu siri kannabila delinako ani waleyaliko dɔw la, minnu ye ka marifaw yɛlɛma ka kɛ denmisɛntulonkɛlanw ye forobaɲɛnajɛw senfɛ.     
Walasa ka basigi lasegin a koɲɛ na, latigɛlisɛbɛn nimoro 0057, min tara feburuyekalo tile 12 san 2021, b’a kɔn pewu ka nisɔndiyaɲɛnajɛw kɛ ni mugucikanw ye marifa sugu bɛɛ la.     
Nin kɔnnisariya sɔsɔbagaw, n’u ma ɲangi ni kasolabila sariyaw ye, minnu bɛ senna, b’u yɛrɛ lase polisi ka kɛtaw marifabɔsiw la, siratigɛ minnu na a mugucifɛn dulonnen bɛ mobili la, cogo la n’a tɛ se ka wuli, sen b’a la.      
O t’a bɛɛ ye.
Gawo gɔfɛrɛnɛri ka kɛta kologɛlɛnw bɛ se mɔgɔw tɔgɔlamobili gansanw fana ma.      
K’a bɔ kana ani lakana kɛbagaw ka bolifɛnw na walima u ka diɲɛ kɔnɔ jɛɲɔgɔnw taw, kɔnni kɛlen don bolifɛn bɛɛ ye, nimoro ma sigi min kan, ka boli duguw kɔnɔ walima ka togoda sira misɛnninw, dugubaw ni ɲɔgɔn cɛ siraw minɛ, ani dɔwɛrɛw.    
A bɛ ye kɛnɛ kan, ko sigida sariya kuraw, fanga ani dusu min b’u la, n’a ta bɛɛ, tɛ se k’a fɔ u bɛ se ka kɛ ka ɲɛ kosɛbɛ dugukolo kan, min kɔlɔsili bɛ a fan dɔ de la forobafanga fɛ, min sigili don. 
O bɛɛ la, u bɛna tɔgɔ sɔrɔ ka lakana lafiya danfara sigi Jamana fanga bɛ sigiyɔrɔ minnu na ani a tɛ yɔrɔ minnu na ni ɲɔgɔn cɛ.   
A KEYITA  -  A lakodɔnna jamanakunda,   ŋunuŋunukuma minnu tun bɛ senna kabini waati jan na, laban kɛra tiɲɛ ye.      
Mali minisiriɲɛmɔgɔ kɔrɔ, Dɔrɔtɔrɔ Bubu Sise y’a ka walisiw jigin « Faraɲɔgɔnkan Perezidanfanga ani Bɛnkanfanga kama » ( IYƐRIDE ) la, alamahinɛna Sumayila Sise la ka pariti kɔrɔ.    
A tara, sibiridon zuwɛnkalo tile 26, k’a kɛ Jene ( Moti marabolo ) IYƐRIDE bolofara Sɔrɔ Koɲɛw Kalatigi ye.    
Cɛbɔ kɔrɔ Mali perezidansigi kalafili la, Mamadu Igɔri Jara, donni kɔfɛ « Iniyɔn puru la Erepibiliki e la Demokarasi » ( IYƐRIDE ) la, dakun sera Mali minisiriɲɛmɔgɔ kɔrɔ, Dɔgɔtɔrɔ Bubu Sise, sɔrɔ ani nafoloko minisiri kɔrɔ, ma, k’a ka walisiw jigin ɲuguji ni jɛman pariti la.    
A tara k’a kɛ Jene ( Moti marabolo ) IYƐRIDE bolofara Sɔrɔ koɲɛw Sekeretɛri ye.    
A donni waleyara, sibiridon zuwɛnkalo tile 26 san 2021, Jene pariti bolofara ka lajɛba senfɛ.    
A sababu la, pariti ɲɛmɔgɔyaso ye cidenkulu bila ka taa a baaraw ɲɛmɔgɔya kɛ.    
A dɔnna jamanakunda, Dɔgɔtɔrɔ Bubu Sise sigira k’a kɛ Jene IYƐRIDE bolofara Sɔrɔ koɲɛw sekeretɛri ye.     
A bolofara lajɛba baaraw ɲɛmɔgɔya tun bɛ IYƐRIDE Jamana Ɲɛmɔgɔyakulu perezidandankanw Madani Tarawore, Befɔn Sise ani Sekeretɛri Zenerali dankan Gaharu Dukure bolo.      
Mɔgɔ tun bɛ se k’o sɛbɛn de kalan Minisiriɲɛmɔgɔ kɔrɔ Bubu Sise ka Fesibuku ɲɛ kan.    
A ɲininkalen anw fɛ, sibiridon zuwɛnkalo tile 26 san 2021 walasa k’a fɛla sɔrɔ nin donni kan, IYƐRIDE sekeretɛri zenerali, Dawuda Ture, y’a da tulow kan ko pariti dayɛlɛlen don donni bɛɛ kama.    
IYƐRIDE ye pariti dayɛlelen ye kabini a sigili.   
An ka sariyasɛbɛnw dayɛlɛlen don donni kama.   
Donni bɛɛ bɛ bisimila ni hɛrɛ ye.       
Pariti dayɛlɛlen don Maliden bɛɛ ye ani hali Afirikika minnu  bɛ Mali la.    
a ko ten.
K’a sin pariti ka san 2022 perezidansigikalata cɛbɔ sugandili ma, IYƐRIDE Sekeretɛri zenerali, Dawuda Ture, y’a dajira k’o koɲɛ bɛna jalatigɛ n’a waati sera. 
N’a waati sera, wele bɛ bila cɛbɔya ma, ni tɔndenw bɛɛ se k’a ɲini, taabolow bɛ yen walasa ka cɛbɔ kelen sugandi.    
a y’a kunca ten.
Agibu Sogodogo  -   « Ne ka diɲɛnatigɛ tun latigɛra n ka kin kasobonba la, nka ntolatan fɛ, ne bɛ n ka jamana mɔgɔ baanayalenbaw cɛla ». ƐFISE Bariselɔni ka ɲɛfɛjɔ kɔrɔ bolo, fɛn min cɛ ka ɲi diɲɛ fɛn bɛɛ ye, o ye ka nunkɔrɔyɛlɛ lase tɔw ma.
« Kabini waati damadɔ, ne y’a faamuya ko ka tɔw dɛmɛ, o ye ko ye min jɔda ka bon a bɛɛ ye diɲɛnatigɛ la.   
I n’a fɔ ne kɔrɔkɛ Bubakari Sidiki Sangare, BEYƐSIYƐSI tɔn perezidan, ye min kɛ, ni ntolatan ɲɔgɔnkunbɛnw labɛnni ye denmisɛnw kama.    
Denmisɛnw ye nin nisɔndiya min kɛ, nin ɲɔgɔndan kɔnɔ, sɔngɔ t’o la, wa o de la, ne bɛ dusu don aw la ka to ka denmisɛnw dɛmɛ, Mali hɛrɛ kama.     
O kɛlɛ la, ne labɛnnen don k’aw bilasira », a y’o ɲɛfɔ.
A kumatɔla a ka baara tɛmɛsiraw kan, Duwala den y’a dantigɛ k’ale bɔra denmisɛnkulu la, sugolako dɛsɛlen don min bolo ka caya.   
« Ne ye kɔfɛkinw den ye, ne ka diɲɛnatigɛ tun dabɔra n ka kin kasobonba kama, nka ni ntolatan ye, ne bɛ n ka jamana nafolotigibaw cɛla.   
Denmisɛn minnu ye BEYƐSIYƐSI kupu finali tan tun bɛ hɛrɛ la ni ne yeli ye, nka u ma min faamuya, o ye ko nin y’a san 27 ye, ne tun b’u nɔ na.      
Ne tun ye faantan ye, sugolako tɛ min na ani siniɲɛsigi tɛ min ye, nka kodɔn dɔ tun bɛ n na, ntolatan ta kɔni. 
N ye o nɔgɔyada o sɔrɔ ka taa n sanga senkola dɔwɛrɛw ma ani fana n ye hakili sɔrɔ ka baara diya n ye.      
O de kosɔn, n b’a fɔ n yɛrɛ ma sɔn ko kow ɲɛ sɔrɔli jinɛmoriya, o ye baara de ye », a y’o bɔ a da, yann’a ka fara a kan k’a ye kɛlɛ kɛ, hali n’a ma kɛ ko nɔgɔn  ye.         
« Fɛn min jɔda ka bon a bɛɛ ye diɲɛnatigɛ la, o ye ka se ka wuli k’i jɔ kokura. 
Ne binna siɲɛ caman, wa n hakili b’a la don min na n y’a fɔ n fa ye ko n bɛna baarakɛbaga bɛnkansɛbɛn bolonɔbila Ereyali Madiridi la ani k’u ye bɛnkansɛbɛn kofɔ n ye nin wari hakɛ in na.      
N fa ko n ma, n denkɛ, an tɛna faantanya bilen abada.
San damadɔ o kɔfɛ dɔɔnin, n tun bɛ min sɔrɔ kalo o kalo, n tun b’o de sɔrɔ komi o komi, wa n y’a fɔ n fa ye a tuma, Ala ka kabako de ye nin ye. 
N b’a fɛ ka maana ncinin dɔ lakale aw ye.
Mɔgɔ min b’a ka wari mara so, kasɔrɔ a t’a kɛ foyi ye, o wari tɛ taa ɲɛ.
Mɔgɔ min b’a ka wari bila warimarabon na, hali n’a kiimɛnan ye 2% de ye, a bɛ dɔ sɔrɔ.    
Ne y’o de kɛ ni bɔli ye Ereyali Madiridi la, yɔrɔ min na n tun tɛ ntola tan, ka taa Mazɔriki, yɔrɔ min na n y’a daminɛ ka ntola tan.
Ne ye nɔgɔyada min sɔrɔ ka ntola tan dɔgɔkunlaban o dɔgɔkunlaban, o de y’a to n ka kɛ n ye min ye bi », a ko ten.    
Ani ka denmisɛnw ladi u ka dusu sɔrɔ ka latigɛli ɲumanw ta diɲɛnatigɛ la.    
Samiyɛli Eto Fisi y’a ka kuma kuncɛ ni pereperelatigɛli ye ko Mali ye jamanaw bɛɛ la baanabaw dɔlakelen ye diɲɛ kɔnɔ. 
« Bi, jɛn tɛ se ka kɛ n’a ye an ka kɛ faantanw ye, nka an y’a ye k’a da a kan an sɔnna a ma.    
Ka kɛ baana ye, o ye hakililako de ye ani o tɛ ka wari sɔrɔ diyagoya la, nka hakililako de don », a y’o pereperelatigɛ.    
Mahamadu Tarawore.     
An ka jamana lakanako ye kunnasirikoba ye, bawo jatigɛwale binkanniw bɛ ɲini ka kɛ Mali faantanjamaw ka don n’a dugujɛ kow ye.    
Buguni kɔlɔsilikɛdaga min bɛ ƐRƐNI 7 kan, polisi, duwaɲɛ, zandarama ani sɛnɛfɛnw saniyaw fɛsɛfɛsɛlibagaw ka daga sigilen bɛ yɔrɔ min, kɔra mɔgɔfagabinkanni dɔ kɛyɔrɔ ye, sibiridon sufɛla la k’a dugu jɛ karidon na mɛkalo tile 30 laban na, sɔgɔma nɛgɛkanɲɛ 3 fanfɛlaw la, min kɛra cɛ marifatigi dɔw fɛ, minnu bugunatigɛw ma dɔn fɔlɔ, ka segin an ka lakana ɲɛmɔgɔw kumafɔcogo falenbaliw kan, juguman na su duuru bɔra min na, ni polisi jalatigidankan kelen ani sigidalamɔgɔ gansan naani bɛ minnu na.          
Ka bɔ kunnafonisunw bɛnnen na kelen ma, binkannikɛlaw nana motow de sanfɛ, k’u kɛ mɔgɔ fila-fila kuluw ye.
Kulu fɔlɔ y’i kunsin siratigɛwari saralidaga fanfɛ ani filanan, polisiw ka daga fanfɛ.    
Ani ka tɛmɛ kuma fɛ ko u kɛlen k’u cooko koɲuman, binkannikɛla, minnu tun bɛ siratigɛwari saralidaga yɔrɔ la, ye hii kɛ.      
O la, olu ka marifamakanw wulilen ka tugu ɲɔgɔn na, o nana ni jawuli dan ye.    
Wa, o bɛɛ ni taafan yɛrɛɲini kɔnɔ, minnu tun bɛlɛnnen don polisiw ka daga yɔrɔ la, y’a daminɛ ka mugu ci jama na.    
U ka mɔgɔfaga falaman kɔnɔ, binkannikɛlaw ye mɔgɔ duuru faga, jamana polisi jalatigidankan kelen bɛ minnu na.
U ye mobili fila fana jeni.
Nin ko gɛlɛyayɔrɔ ye min ye, o ye ko nin kulu sera k’a ka waleya kɛ ni jasigi ye ani k’i dɛn ka taa u nanamasumalen kasɔrɔ kana ani lakana kɛbagaw ma balan hali ncinin da u ɲɛ.   
Ɲuman na, a dantigɛra an ka kunnafonisunw fɛ cogo min, Jiw ani Kungow cakɛlaw ye binkannikɛlaw kunbɛn u ka kɔlaseginni kɔnɔ, wa, u n’olu cira ɲɔgɔn na.  
Ani k’a fara a kan k’o ciɲɔgɔnna senfɛ kisɛ kelen ye binkannikɛla, minnu ye hii kɛ Buguni daga kan ka kɛlɛkɛcɛw kelen minɛ.     
Ani fana, u ye bugunatigɛsɛbɛn dɔw to u kɔ, minnu mɔgɔw jaw bɛ yaala la bɔlɔlɔ sanfɛ kaban, wa ɲinini fɛlasɛbɛn dɔ bilala o cogo la walasa k’a mɔgɔ kofɔlenw lasɔrɔ.     
Binkanni kɔfɛ, i n’a fɔ an ka ɲɛmɔgɔw bɛ se a la kosɛbɛ cogo min na, Buguni marabolo gɔfɛrɛnɛri, Zenerali Keba Sangare, taara a yɔrɔ la k’a tiɲɛniw lasa.
O kɔfɛ, Jatigɛwalekɛlaw Kɛlɛli Lakanabaga Kɛrɛnkɛrɛnnenw ( Fɔrisati ) sɔrɔdasikulu kelen yɛrɛkɛra dugu kɔnɔ walasa ka mɔmɔni baaraw kɛ.   
Ani fana, Buguni marabolo mara waleyali kuntigi y’a kɛ sababu ye ka wele bila jamaw ma dusujɛlenya jɛkabaara la ni kana ani lakana kɛbagaw ye, bawo, a sɛbɛnw kunnafonisunw masurunnamɔgɔ dɔw ka fɔ la, npogotinin san wolonwula dɔ tun y’a binkannikɛlaw ye tile kɔnɔ, ni k’u kofɔ a bangebagaw ye, minnu tun m’u hakili jɔ a fɛ.      
Gɔfɛrɛnɛri y’a ɲini kana ani lakana kɛbagaw fɛ u kɔnkɔnmanenba ka to.    
O kɔfɛ, a taara Buguni Sesesɛrɛfu la ka nɔgɔya da mɔgɔ joginnen wolonwula ye, minnu cɛla saba ta ka jugu.    
K’a dɔn ko a bakurubajate bɛ su duuru kofɔ, polisi jalatigidankan kelen, marabolo sɛnɛ ɲɛmɔgɔyaso ka sɛnɛfɛnw saniya sɛgɛsɛgɛli cakɛla kelen, sofɛriparanti fila ani fure kelen min ma bugunatigɛ fɔlɔ bɛ minnu cɛla.        
Bubakari PAYITAWO  -  Walasa k’a ka cɛdenw bila wulikajɔ la kalata nataw kɛlɛw kama, Perezidanfanga waleya ɲɛtaa kama ( AYƐRIPE ) politiki faraɲɔgɔnkankulu, min ɲɛmɔgɔya bɛ Ceman Hibɛri Kulibali bolo, ye nin kalafili bolodiɲɔgɔnma in musow ani denmisɛnw ka kolatilennaw ɲɛmɔgɔyakuluw kunbɛn.   
Nin ɲɔgɔnkunbɛn jɔda bɛ min na, mɔgɔ min bɛ se ka kɛ cɛbɔ ye ka baara waatijatesɛbɛnw na perezidansigikalata nata la, minsiri kɔrɔ Ceman Hibɛri Kulibali, kɛra Loteli de Lamiciye la.    
A tun kɛra politikitɔn, minnu bɛ AYƐRIPE la, perezidan caman ɲɛna, i n’a fɔ PEZIYA Hamadi Sangare, Pariti Mali Emɛrizansi Musa Umaru Jawara a bɛ fɔ min ma Baci, min tɛ dɔwɛrɛ fana ye a Jɛɲɔgɔnyatɔn Waleyali Ɲɛmɔgɔ kɔ, FAKI Seyidu Umaru Ture.      
AYƐRIDE faraɲɔgɔnkanjɛkulu perezidan, min kologɛlɛyalen don ni politikitɔn mugan ɲɔgɔnna ye ani tɔn caman, y’a dantigɛ ko fo u ka Cɛmancɛlafanga ɲɛmɔgɔw bilasira, yaasa u k’u ka ciw ɲɛ sɔrɔ.    
Olu bɛ tali kɛ, k’a bila ko bɛɛ ɲɛ, kalata labɛnni, danaya bɛ min na, waati kofɔlen kɔnɔ.   
Ani k’i sinsin denmisɛnw ni musow ka wulikajɔ kan, walasa ka dɛmɛ kɛ ka jamana ka lakana hakililatigɛ ka tɛmɛ nin kan ani sendonni kologɛlɛn kalata nataw la.     
A y‘a dantigɛ ko a ka kan musow ni denmisɛnw ka bila tɔgɔdisɛnbɛnw yɔrɔ ɲuman na wasadenkalataw ani sigidakalataw la, minnu bɛ na.       
An b’a fɛ ka damakɛɲɛni lataaɲɛ, kasɔrɔ a tɛ kɛ ko an ma an ka musow ni denmisɛnw degelikalan fisaya, politiki ɲɛmɔgɔya la ani senyɛrɛkɔrɔ ni sɔrɔ bɛ kɛ baara minnu na kalansenbolo wɛrɛw la.      
A y’a ɲɛfɔ ten.    
Ceman Hibɛri kulubali bolo, fo k’a kɛ cogo la Mali la, npogotigiw ani musow ka kɛ ɛnzeniyɛriw ye, yaasa dɔ na bɔ musojama ka kɔfɛtoli la, hadamadenya sira la.    
Ani ka soronadon kɛ, k’a ɲɔgɔnna ɲɔgɔnbɛnw lacaya AYƐRIPE jɛɲɔgɔnyakulu musow ani denmisɛnw cɛ.    
A ka kuma bɛna dafa kumakɛla wɛrɛw fɛ, i n’a fɔ Musa Umaru Jawara a bɛ fɔ min ma Baci ani Hamadi Sangare, minnu ye biro fila ninnu kakililatigɛ u ka kɔkɔrɔdonw na an’u labɛnni k’u bilasira.    
Ka kɔn o ɲɛ, AYƐRIPE musow ka perezidanti, Mmu Tarawore Kadijatu Tarawore ani denmisɛnw ka perezidan y’u ka biro jira, ka bɛn u kelenkelenna ta ma, ani k’u ka walebolodalenw siraw kunbabaw kofɔ, k’u ka faraɲɔgɔnkankulu jɔyɔrɔtigi fɔlɔw wasa.      
An k’a dajira ko paritiw bɛ ye AYƐRIPE kɔnɔ, i ko Modibo Sumare ka IYƐRIPE, Hadi Ɲangadu ka ƐMUPEYƐMU ani a ye donni belebele sɔrɔ, AYƐMUPE – Mali tɔn ta, denmisɛn kolaɲinina caman bɛ min na    
Birino SEGEBEJI  -   ASEYI 2000 Jiritukɔrɔla marali ye fɔɲɔgɔnkɔ dɔ kun ye Bamakɔ Jiw ni Kungow marabolo waatilaɲɛmɔgɔmuso, Mmu Jeneba Gindo ani Musa Nantege Tarawore cɛ.    
O laban o bɛ baaradasɛbɛn sɔsɔ, min b’a ka nin yɔrɔ, ɲɛw bɔlen don min fɛ, labɛnni bɛnkansɛbɛn wuli.     
Baaradasɛbɛn n°22 / DEYƐREYƐFU / DEBE kɔnɔ, Bamakɔ Disiriki marabolo Jiw ni Gungow ɲɛmɔgɔmuso, Mmu Jeneba Gindo bɛ yɔrɔlabɛn bɛnkansɛbɛn wuli, min dira san 2007, Musa Nantege Tarawore ma ASEYI 2000 siraba fan fila tilali ka bɔ ɲɔgɔn na banbali labɛnnen fandɔ kan, min lakodɔnnen don ni Jiritukɔrɔla Kɛnɛ tɔgɔ ye ka caya,.         
Ne wasalen b’i hakili jigin ko jirisiɲɛw ani feerew labɛnni k’u bɔ ASEYI 2000 siraba fan fila tilali ka bɔ ɲɔgɔn na banbali labɛnnen kan, bɛnkansɛbɛn min kɛra e ni Marabolo Banakɔla Minɛko ɲuman Ɲɛmɔgɔyaso cɛ, k’a bɛn marisikalo tile 20 san 2007 ma, b’a dajira k’i yamaruyalen bɛ ka yɔrɔ labɛn ani k’i sigi walasa ka jirisiɲɛw ani feerew bɔ ni k’u feere, ka yɔrɔ labɛn ani k’i sigi ni jirisiɲɛbɔla tɔgɔ ye, 
mɔgɔ bɛ se k’o kalan bataki kɔnɔ, « kɛlɛɲɔgɔn » sera ka min sɛnbɛnfuraja kelen sɔrɔ.
N kɛlen k’a lakɔlɔsi k’o bɛnkansɛbɛn sɔsɔra san caman ni luwansewari dɔ minɛni ye, Marabolo Banakɔla Minɛko ɲuman Ɲɛmɔgɔyaso yɛlɛmanen k’a kɛ Marabolo Jiw ni Kungow Ɲɛmɔgɔyaso ye sɛtanburukalo tile 23 san 2009 perezidansariya n° 09 – 500 / PEYƐRƐMU fɛ, n’o tɔgɔtigiya ye, a bɛ wajibiya ne ma k’i ka bɛnkansɛn wuli, k’a ta bi don feburuyekalo tile 12 san 2021 na.    
Mmu Jeneba Gindo y’a kuncɛ ten.
Ban kɛra lafasalikuma minnu ma, Musa Nantege Tarawore fɛ, min bɛ kulola ni yɔrɔlabɛn bɛnkansɛbɛn sariyasen 9 sɔsɔli ye.      
Jiw ni Kungow ɛnzeniyɛri, min bɛ sɛgɛnnafiyɛnbɔ la, sɔminen bɛ jɛɲɔgɔnjuguya fɛ Jiw ni Kungow cakɛda ni Laraba Kere cɛ, sisan « jiritukɔrɔla » nafabɔbaga.    
Fɔɲɔgɔnkɔ dɔw donna o laban ni Jiw ni Kungow ɛnzeniyɛri cɛ, k’a sababu kɛ luwansewari dɔw sarabaliya ani majɛ wɛrɛw ye.   
W’a tun ɲinina Laraba Kere fɛ a ka wuli ka bɔ yɔrɔ la.     
I ko bɛnsenma, sariyalatilennaw ka laɲini dugujɛ de, ka sin Kere ma, Jeneba Gindo ye bataki dɔ ci a baaraɲɔgɔn ma, min bɛ sɛgɛnnafiyɛnbɔ la, a ka yɔrɔ bila.     
Bataki dɔ kɔnɔ, mi cira Laraba kere ma, k’a sɛbɛnfura dɔw lase mɔgɔ caman na, Mmu Jeneba Gindo bɛ minnu na, Musa Nantege Tarawore b’a sɛbɛn,     
KERE, zuluyekalo san 2020 kalo luwansewari sarali senfɛ, e tun y’a fɔ ne ye ko Jamana Jiw ni Kungow Ɲɛmɔgɔ ko i kana ne ka luwasewariw sara, ani k’ale bɛ se ka ne nɔminɛ kiri la, ko mɔgɔ min ye ne ka bɛnkansɛbɛn bolonɔbila sara ani ko k’ale to Jamana ka Ɲɛmɔgɔya la, a tɛ min sɔrɔ, ne b’o de sɔrɔ ka n to sɛgɛnnafiyɛnbɔ la.    
N b’i hakili jigin tuguni, ko utikalo san 2020 luwansewari sarali senfɛ, ne tun y’i wele ka na n ka mobili kɔnɔ walasa ka wari di i ma, e y’a fɔ ne ye, a don na, ko Jamana ka Ɲɛmɔgɔ ani Marabolo ka Ɲɛmɔgɔmuso bɛ ne juguya la.    
O bɔlen kɔ yen, k’u y’a ɲini e fɛ i ka fɔɲɔgɔnkɔ dɔ wuli walasa u ka se ka ko kɛ ne juguya la.
Musa Nantege bɛ taa yɔrɔ jan na ka tɛmɛ nin kan, n’an ka wari miliyon caman yiriwalinafolobɔw kofɔli ye, walasa k’a kɛnɛ labɛn ka ɲɛw fa.     
Ka tɛmɛ jiriw turuli an’u ladonni kan ale fɛ, Jiw ni Kungow ɛnzeniyɛri, min bɛ sɛgɛnnafiyɛnbɔ la, ye baara kologɛlɛn kɛ ka kɛnɛ lasaniya.
Sisan Jiritukɔrɔla nafabɔbaga,
min ye yɔrɔ luwansebaga duurunan ye, o ni Jiw ni Kungow baarakuntigiw bɛ janfa na Musa Nantege Tarawore juguya la wa ?     
Itali ye cogo caman kɛ a yɛrɛ ye  Ɲɔgɔnsɔrɔ Waati fɔlɔ kalaman na, Italikaw dun tun bɛna se k’u jigi da a kan ka danfara kɛ siɲɛ caman. 
Fɔlɔ, Ɛsipinazola de m’a ka tanni banamini ka se hakɛ la (11nan).
O kɔfɛ, sira bɛɛ la belebele sɔrɔli bɛ bila Barela kun, o min y’a ka kinsen kɔkankɛrɛlatanni ɲɔninen ye ni balakaseri ɲumanba ye celukɔlɔsila fɛ ( 17nan). 
Lɛrɛ tilacɛ tɛmɛ kɔ dɔɔnin ntolatan na (33nan), Ciro, jɔlen kelewu, ale kɔni y’a yɛrɛ sifilɛ k’a to yɔrɔ jan na.   
Garijigɛgoya la Rɔmu Laziyo ɲɛfɛjɔ bolo, a ka yɔrɔjannatanni labanna ka n’i fara fandɔ sanfɛcɛminɛnɛgɛ kan. 
Basimani, min tun ma bɔ a nɔ na, tun bɛ se k’a ninakili bila… ! 
Ciro jɔlen kelewu.   Itali ni Ositarali bilalen ɲɔgɔn na.  Ero 2020.  Halibi ntolatan kɔnɔ, Otirisi ye sɛgɛnnafiyɛnbɔ fara a bolodala ka fanga kura sɔrɔ ni kɛ segin ka na ni jɔsen ɲumanw ye ka bɔ labɛnkɛsow kɔnɔ. 
Minitiw tɛmɛtɛmɛni kɔnɔ, Alaba tɔɲɔgɔnw  dara u yɛrɛ la, fo ka se k’u jɔyɔrɔ fa a koɲɛ la.  
Kabini tako filanna daminɛ na, Arinotowiki ye farikansiw wuliko fɔlɔ dɔ bila Alipikɔfɛmɔgɔ ka kɔfɛjɔw la (47nan), yanni Alaba k’a ka cibabawu ye ka Donnarunma ka celu sanfɛla numanyanfan kunnata ni furancɛ ncinin ye (52nan), ka ni kura don cɛdenw na.  
Otirisi ye jawuli bila u la. 
Jigiyaba sɔrɔlen, Otirisi hakili yɛrɛ kɛra a la k’a ye kuru fɔlɔ don Arinotowiki ka kunkololatuli dɔ la (65nan). 
Nka ɲɛfɛjɔ ɲangira tiɲɛ kan ni  kɔnkawuli sariya ( / orize ) ye.
Itali tun wɔsira, nk’a tun bɛ i ko nin sen a digira a la ni k’a galabu kɛnɛya. 
Danyɛrɛla dabolo yɛlɛmani pewu ani mɔnɔbɔ Wenbileyi ! 
Awɔ nk’a filɛ, tɔ bɛ Robɛrito Mancini ka cɛw la, wa u y’a da kɛnɛ kan miniti bi saba farankanw kɔnɔ. 
Bɔbolola fɔlɔla ka bɔ Siyesa la, min kɛra tugutuguɲɔgɔnna kɛbaga ye ni jasigiba ye, Otirisi kɔfɛjɔw cɛla (95nan).   
Itali tun bɛ se k’i wasa ni celu donnen jate ye a bolo, nk’a y’a yɛrɛdiyabɔ ni filanan farali y’a kan. 
A donnen ka ntolatan to senna, Barɛla nɔ na, Pesina ye fandɔ mɔgɔw jigiw kari ni celu donni ye numansen cili jalan dɔ la (105nan)
Nɔnɔbɔw bantuma, Kalazidiziki ye dɔɔnin bɔ celu donnen ji la ni kunkololatuli ye, a farikolo fililen ka taa ɲɛfɛ, dɔgɔdɔgɔnin dɔ senfɛ (114nan).    
Kununni min sumayara nani fɛ kojugu ka jigi fa.   
A ma ɲɛw fa k’a ka ntolatan saba tɛmɛnen bɔ, Itali ye ntolatan naani minnu bɛ kɛ laban ɲɛ ( / kari de finali ) lasɔrɔ, min n’a bɛna bila Bɛliziki ani Pɔritigali ɲɔgɔntu sebaga la.  
Sun : https : // www . Goal . com / fr  -  Ka kɔn Alimaɲi ni Hongiri ntolatan ɲɛ, IYƐFA y’a kɔn Miniki dugu k’a ka ntolatanyɔrɔ yeelenw mɛnɛ ka kɛ alakamurujan ɲɛw ye walasa ka ban jira ka da Hɔngiri sariya kan, min bɛ lutuya layiriwali kɔn balikubaliw yɔrɔ la.  
Alimaɲi ni Hɔngiri cɛ ntolatan tun tɛ ka kofɔ i ko bolodalen bɛɛ la duman Ero 2021 ntolatanw na.   
O ɲɔgɔnkunbɛn o, min bɛ don kuluntolatanw tile sabanan ni laban kɔnɔ, n’a bolodara ka bɛn arabadon zuwɛnkalo tile 23  wulafɛ ma, Miniki, dun kuma cayara yann’a sendaɲɛfɔlɔ yɛrɛ ka di.  
Tile kelen k’a kɔn a ɲɔgɔnkunbɛn ɲɛ, « Ɛrɛnbo Gɛyiti » (alakamurujanko), i ko a mankutura cogoya min na, ye misali kura di ntolatan ni politiki cili la ɲɔgɔn na.  
A kɛdugu tun b’a fɛ k’a ka ntolatanyɔrɔ yelenw mɛnɛ k’u ɲɛ kɛ alakamurujan ye, kulusijalako ni taafeboloko ani hakɛyakow (ƐLiZeBeTe +) kuluncininw lakanani taamasiyɛn.   
Banni cogoya dɔ ka sin Hɔngiri minisiriɲɛmɔgɔ laadalafasalajugu, Wikitɔri Ɔriban, ka gɔfɛrɛnaman ma, ani kɛrɛnkɛrɛnnenya la  ka sin sariya talen ma zuwɛnkalo tile 15, Bidapɛsiti, min b’a ɲini ka julajuguyaganseliwalew ani fɛnw kɔnɔkow minnu bɛ cɛyako ni musoyako jira walima minnu bɛ cɛya ni musoya bugunatigɛli sirabilali, cɛya ni musoya falenni ani lutuyawalew layiriwaliw kɔn balikubaliw yɔrɔ.   
Taratadon, Erɔpu ntolatantɔnw ka kelenyakulu (IYƐFA) banna minikikaw ka laɲini ma.   
K’a da kan waati politiki bɛ cogoya min na,  
ɲɔgɔnkunbɛnw ɲɛnabɔli ɲɛmɔgɔyakulu ye jɔsen ta min tɛ fan dɔ dɛmɛ dɔ kan.  
Walasa ka sugucaya ani sendonni layiriwa.   
O n’a ta bɛɛ, a y’a dajira ko ka yelen ɲɛ caman mɛnɛ a kɛnɛ kɔnɔ don wɛrɛ. 
Walima zuwɛnkalo tile 28, walima zuluyekalo tile tan ni duuru fɔlɔ kɔnɔ
A kana kɛ ntolatan senfɛ, nka « Wasolakow Taama » ɲɛnajɛw la, minnu bɛ labɛn ƐLiZeBeTe+  ka tɔn fɛ.  
O latigɛ fora Hɔngirikaw fɛ. 
Ala barika la, Erɔpu ntolatan ɲɛmɔgɔw ye hakiliɲumanya kɛ n’u sendonbaliya ye ko la, min tun bɛna se ka kɛ politiki dalakɔrɔbɔli ye ka sin Hɔngiri ma.  
Jamana kɔnɔkow minisiri, Petɛri Ɛsizizarito, y’a jate o cogo la. 
Nka, Rin kɔfɛla la, politiki jɔyɔrɔtigi caman ye IYƐFA ka taabolo kɔn.
O ma bɛn. 
O tun bɛna kɛ kotoɲɔgɔtala ani kannabila taamasiyɛn ɲumanba ye. 
O kɛra laadalafasala, Marikisi Sɔdɛri (SeDeWU) Baviyɛri marabolo gɔfɛrɛnaman ɲɛmɔgɔ ka hakilila ye.   
O ɲɔgɔnna waatilako kɔnɔ, IYƐFA ka baarakɛtaw ka sin siyawoloma ma ani fisamanciya, minnu bɛ da lutuyakɛbagaw kan, dannaya bɛɛ bɛ tiɲɛ.  
Kereciyɛn-demokarati ka Kelenyatɔn sekeretɛri zenerali, Poli Ziyemiyaki ka jate kɛra o ye.  
N balima IYƐFA, a tɛ i n’a fɔ ne sigilen bɛ ni fɛnba ye aw bolo.  
Nka, aw ka degun ka bon tuguni ka tɛmɛ ni n tun hakili bɛ min na ye. 
Aw malola. 
Hadamadenya ni Demokarasi Pariti Sekeretɛri zenerali, Larisi Kilingibeyili, yen in fɔ a ka tiwiti kɔnɔ.  
Yaasa ka Miniki kɔkɔrɔdon, Alimanw ka ntolatanyɔrɔ caman tun ka kan ka alakamurujan bandari ɲɛw ta, arabadon, janko Bɛrilɛn, Kɔlɔɲi ani Farankifɔri.  
Sigida lamini lakanabagaw ye yɔrɔ sigiba bɛɛ wele u k’o ɲɔgɔnna kɛ. 
Kotoɲɔgɔtala kama. 
Ka sin lutuya ɲɛsiranɲɛ ma.
Ani k’o tɛ dɔrɔn, k’a da a kan ntolatan ko don. 
An ka taamasiyɛn kologɛlɛn bila ka ta suguya caya ma ani an ka alakamurujanw kɔrɔta jamana ɲɛfɛ ka taa.  
Ɲugujiw ka cɛbɔ jamana ɲɛmɔgɔyaso, « sanseleri », nɔfɛ, Annalena Bayeribɔki, min bɛna se sɛputanburukalo tile 26 depitekalafiliw kɔfɛ ka Angela Mɛrikɛli kɔfalen, y’o dajira ko.  
Kininfɛla gɛlɛn pariti « Alitɛrinative puru lalimaɲi » - AYƐFiDe (Falensira Alimaɲi ye) kelen pe de banna k’i fereke nin bɛɛjɛkɔnni ninnu na. 
Alimaɲi bɛ Erɔpu kelenyatɔn jamana tɔw minɛ ni kafalenya min ye, o bɛ digi mɔgɔ la, wasaden Mariyana Haredeyɛre-Kuhuneli, duw politikikow kumalasela, y’a dusu bɔ tan.  
An ka ko tɛ ka ntolatan ɲɔgɔnkunbɛw dɔ ta ka Hɔngiri politki lagosi.  
K’a bɔ a la, ɲɛ de ka kan ka bɔ Hɔngiri fɛ, a ka laadaladu lafasali kama, k’a kɛ jamajɛkulu kolo ye, an’a ka tungalataa politiki min bɛ bɛn an ma a ɲɛma.  
I n’a fɔ Alimaɲi, Faransi bɛ Erɔpu kelenyatɔn jamana tan ni saba cɛla, minnu y’u bolonɔ bila dantigɛlisɛbɛn na, zuwɛnkalo tile 22, min bɛ kiri bɔ Hɔngirikaw ka fisamanciya sariyaw taabolow la.   
Ntolatanyɔrɔ min bɛ layelenku ni alakamurujan yeelenw ye, arabadon.  
tun bɛna kɛ taamasiyɛn kologɛlɛnba ye.   
Kileman Bone, sekeretɛri deta Erɔpu koɲɛnabɔ la, y’a dantigɛ Azansi Faransi-Pɛrɛsi la, ko nin ɲɔgɔnna kibaruya tun bɛ tɛmɛ politiki kan.  
Taratadon, Faransi ntolatantɔn ɲɛfɛjɔ, Antuwani Giriyezimani,  ye Miniki ntolatanyɔrɔ ja labɔ ni alakamurujan ye a ka tiwitɛri batakibilayɔrɔ kan.  
IYƐFA bɛ jɔcogo la, toli ka gɛlɛn min kan, Karɔli Gomɛzi, ɲininikɛlaɲɛmɔgɔ Jamanaw ni ɲɔgɔn cɛ kow ani fɛɛrɛkow ɲininikɛcakɛda (IRISi) la, Pari,  y’o jateminɛ.  
Fan kelen fɛ, a ko a bɛ fɛ ntolatan ka kɛ bɛɛ sendonko ye.  
Fan wɛrɛ fɛ, a bɛ poliitiki bɔli ɲini farikoloɲɛnajɛ la. 
2021 Erɔ tako in labɛnni yɛrɛ bɛ dɔ fara politiki ɲɔgɔnsamasamaw sew kan.  
Ko min fɔlɔ don, ɲɔgɔnkunbɛnw kɛra jamana tan ni kelen kɔnɔ.  
Wa, i n’a fɔ 2016 kɔnɔ,  
IYƐFA jamanaw tɔnw mɔgɔw tila bɛɛ y’u sen don a la, Poli Diyɛtesesi, tariku karamɔgɔba Faransi-Konte sannakalanyɔrɔ la, ye hakilijigin kɛ in na.   
ntolatantɔn mugan ni naani, bi duuru ni duuru cɛla.  
« Sɔfiti powɛri » [ karabali se ] hakiliɲumanya kɔnɔ, ntolatan b’a to kuma ka se ka kɛ ni Erɔpu tɔ ye, ka jira k’a y’a damanafɛn ye.  
Dɔnsen wɛrɛ kan, Ikɛrɛni ntolatannaw y’o k’o misaliya.  
O la, IYƐFA y’o yɔrɔ samani ɲini ka bɔ yen,
min jatelen don politikiko ye. 
Tanu bɛ ŋanaw ye u donfini tɛmɛnen na, u ka fini bɛ jamana dancɛw bɔ kɛnɛ kan waati bɛɛ, Kirime dugukolo bɛ min kɔnɔ, i ko ONI b’a lakodɔn cogo min.  
Ani Risi ka sɔsɔliw bɛɛ kɔ, min ye o dugukolo o minɛ k’a fara a yɛrɛ kan san 2014, ani min bɛ dalakɔrɔbɔliw ye o fini sugandiw  la. 
Kunnafonisun :  Lemɔndi.fr.
Mali jamana musow ka basikɛtitɔn basikɛtikɛlamusow, minnu si tɛ san 18 bɔ y’a sɛmɛntiya ko bin kɛra olu kan diyagoya kafoɲɔgɔnyaɲini na u ka degelikaramɔgɔba fɛ, nka, kasɔrɔ a tun ladɔnniyara a ko la, Mali basikɛti faraɲɔgɔnkantɔnba, ma kuma a la, « Yumani Uruwayiti Wotisi » y’o dantigɛ bi.   
Amadu Banba, min si bɛ san 51 na, jamana muso minnu tɛ san 18 bɔ, ka basikɛtitɔn degelikaramɔgɔba kabini san 2016, tun na kɛ ka bin kɛ walima ka jɛɲɔgɔnya ɲini basikɛtikɛlamusow fɛ, minnu hakɛ dɔgɔyalen bɛ saba bɔ, ka balan don u ka baara taasiraw la tuma min na u banna ka jɛ a fɛ, a tigi minnu bɔra a la ka fɔ la, u ɲininkalen Yumani Uruwayiti Wotisi fɛ.   
Yumani Uruwayiti Wotisi  kɛlen kɔ ka sɛbɛnni kɛ k’a ci Diɲɛ basikɛti faraɲɔgɔkantɔnba (FIBA) ma, k’a diyagoya kafoɲɔgɔnyaɲini, minnu kɛra Mali la, ka don a bisigikumaw ɲɛmisɛnw ma, FIBA ye kokɛta fɔlɔ kɛ, ni degelikaramɔgɔw ani jɔyɔrɔtigi minnu na kɛ k’a damatɛmɛkow kɛ walima minnu na kɛ a kalama ka baaraw dulon, ka sɛgɛsɛgɛli dɔ jaabiw makɔnɔ.   
FIBA perezidan, Hamani Ɲangi, min ye maliden ye, y’a yɛrɛ bɔ, waati la, a jɔyɔrɔ la, sɛgɛsɛgɛli kuntaala kɔnɔ.  
Yumani Uruwayiti Wotisi ye kuma kɛ n’a tigilamuso saba, minnu bɔra a ko la an’u ka duw mɔgɔw minnu y’a damatɛmɛw kofɔ Mali basikɛti faraɲɔgɔnkantɔn, Banba ye minnu kɛ.  
Kasɔrɔ hali faraɲɔgɔnkankulu ma fɛn kɛ ka jaabi di a damakasiw la, nk’a y’i jija fana ka Banba ka damatɛmɛw kɔdogo n’i lahidu tali y’a tigilamusow ye minnu bɔra a ko la, k’u don jamana tɔn ka taliw la, u ka dade sara ye.  
A damatɛmɛ kofɔlenw la, dɔw kɛra jamanaw ni ɲɔgɔn cɛ ɲɔgɔnkunbɛnw senfɛ, muso minnu tɛ san 19 bɔ ka FIBA kupu di mɔni san 2019 bɛ minnu na ani minnu tɛ san 18 bɔ ka Afiriki sanpiyona. 
Muso, minnu tɛ san 19 bɔ, ka FIBA san 2021 kuipu di mɔni basikɛti bɛna kɛ Hɔngiri, k’a ta utikalo tile 7 la ka taa a tile 15 la, wa tɔn 16 minnu tun b’a ɲɔgɔnkunbɛnw la, Mali y’o dɔlakelen ye.  
Mali la, kabini san 2016, a tigilamuso minnu bɔra a la an’u ka duw mɔgɔw ye diyagoya kafoɲɔgɔnyaw kofɔ Banba ye minnu kɛ, a san fɔlɔ degelikaramɔgɔbaya la.    
Ajara, jamana muso minnu tɛ san 18 bɔ ka tɔn basikɛtikɛlamuso kɔrɔ dɔ, min tɔgɔ bayɛlɛmana, i n’a fɔ tɔw ta a kɛra minnu na, u ka lakana kama, diyagoya jɛɲɔgɔnyaɲini ani binkanni kɛra ale la Banba fɛ, a fa ka fɔ la, a y’a lakale o min ye.  
A y’a jira ko diyagoya ɲinini tun daminɛna tuma min, ka Ajara to sans an 17 la, tun bɛ k’a filɛ k’a jɔyɔrɔ tɔn kɔnɔ : Banba y’a wele ni k’a fɔ a ye k’ale bɛ fɛ ka jɛ a fɛ ani k’a kan ka jɛ ale fɛ walasa a ka jɔyɔrɔ sɔrɔ tɔn kɔnɔ. Ajara banna.  
FIBA ka diɲɛ kunbɛnniw dɔ senfɛ, o damatɛmɛ juguyara k’a kɛ binkanni ye : a [ Banba ] nana [ n denmuso ka ] dunanjiginso bon kɔnɔ sɔgɔmɔ nɛgɛkanɲɛ 2.    
A y’a tɛgɛ minɛ, k’a maga a (yɛrɛ) fari yɔrɔ dɔw la
A y’a tɛgɛw don a ka kulusi kɔnɔ. Ajara bolila ka bɔ bon kɔnɔ. 
O binkanni kɔfɛ, Banba ye Ajara ka basikɛtitanni waati sɛbɛkɔrɔdɔgɔya tɔn kɔnɔ.  
Tɔn basikɛtikɛlamuso kɔrɔlen fila wɛrɛw ye nin ɲɔgɔnnakow ɲɛfɔ.  
Mariyama ( tɔgɔ falennen ) y’a lakale Yumani Uruwayiti Wotisi ye k’ale tun bɛ san 15 la waati min na, Banba y’a ɲini ka jɛ ale fɛ a ka loteli bon kɔnɔ tɔn ka taama dɔ senfɛ, FIBA ka jamanaw ni ɲɔgɔn cɛ kunbɛn dɔ la, ni k’a gɛn ka bɔ tɔn na, a ka ban kɔfɛ.   
Mariyama y’a sɛmɛntiya fana ko Banba tun bɛ npogotigininw bagabaga ni kasolabila ye n’u y’ale ka kɛwale ninnu kofɔ.  
Npogotiginin sabanan, Umu ( tɔgɔ falennen ), y’a sɛmɛntiya ko tuma min ale tun bɛ san17 la, Banba y’a ɲini ka maga ale disi la ni ka kafoɲɔgɔnya kɛ n’ale ye.  
Tuma min na n banna, a m’a to n ka tanni kɛ.  
A ye n bila kɛrɛfɛ basikɛtitanniw na. Basikɛtikɛlamusow y’a sɛmɛntiya Yumani Uruwayiti Wotisi ye ko Banba tun bɛ jɛ ni jamana muso minnu tɛ san 18 bɔ, ka tɔn basikɛtikɛlamuso dɔw ye, ka kafoɲɔgɔnya kɛli falen basikɛtitanniwaati, wari ani farikoloɲɛnajɛminɛnw na.  
Mali la, kafoɲɔgɔnyawalew kɛli ni mɔgɔw ye, minnu si bɛ san 15 la ka se 21 ma ye sariyasɔsɔw ye,  n’a kɛbaga ye baliku ye min ka fanga bɛ boli a tigilamɔgɔ kan walima n’a ka lamɔn b’a bolo walima n’a ba lakɔlɔsi walima n’a y’a ka baaratigi ye.   
A ka kɔlɔsilibaara hukumu kɔnɔ ani ka bɛn ni FIBA donni sariyaw ye, a bɛ Mali basikɛti faraɲɔgɔnkankulu bolo ka basikɛtikɛla cɛmanw ani basikɛtikɛla musomanw lakana ka bɔ damatɛmɛkow bolo ani ka degelikaramɔgɔ damatɛmɛko kɛbagaw bali ni ɲangiliw ye ani gɛnni.  
FIBA ka denmisɛnninw ka hakɛw lakanani ani farati bɛ baliku minnu ka kow la tuloman duuru ka fɔ la, yafa kelen si tɛ kɛ kafoɲɔgɔnyaɲini ani damatɛmɛniw jalakow la ka sin basikɛtikɛla cɛman ani basikɛtikɛla musoman ma, damatɛmɛko minnu bɛ kɛ ka sin balikubaliw ma u ka degelikaramɔgɔw fɛ sen b’o la.  
Diyagoya kafoɲɔgɔnyaɲini ni binkanniw bɛ se ka nɔw bila, waati jan tɛmɛnen kɔ, mɔgɔw la, minnu bɔra a la, farikolo walima hakili la, i n’a fɔ kamanagan, farifaga ani misimisi min ye degun kɔ kɔlɔlɔ ye degun kɔ.  
Denfa min ye ko lakale, n’a y’a denmuso Ajara sɔrɔ, y’a dantigɛ k’o min ye basikɛtikɛlamuso ye, ɲɛdɔn bɛ min na kosɛbɛ, ye basikɛti bila Banba ka binkanni kɔfɛ.  
A b’a yɛrɛ minɛ mɔgɔw la ka caya, w’a tɛ ko kalalaman si kɛla nin waati in na. 
Degun kɔ kɔlɔlɔ y’a sɔrɔ. Npogotigiw bɛ siran u jɔyɔrɔ ka tila u la tɔn kɔnɔ walima kɔlɔlɔ wɛrɛw k’u sɔrɔ, o la, a ko cogoya ka gɛlɛn kosɛbɛ. 
Ahamari Mayiga, « Porotɛkisiyɔn dɛ zeni ɛsipɔritifu an Afiriki-Mali » (Denmisɛn farikoloɲɛnajɛkɛlaw Afiriki ni Mali lakanani) sigibaga, tɔn min bɛ farikoloɲɛnajɛkɛla cɛmanninw ani musomanw lakana, ye nin dantigɛ.  
A ɲɛ ɲuman kan, Mali Basikɛti faraɲɔgɔnkankulu jɔyɔrɔ tun ka kan ka kɛ ka basikɛtikɛlamusow lakana, nka mɔgɔ si tɛ hami ni nin farakoloɲɛnajɛkɛlaw ka cogoya ye, min tɛ bɛn . Faraɲɔgɔnkankulu ka majɛ a ka jɔyɔrɔtigiya la ka sɛgɛsɛgɛli kɛ walima k’i mago don damatɛmɛkow bisigikumaw la, bɛ senna ka kɔn Banba nani ɲɛ.   
Mariyama y’a dajira ko Banba ye musow ka basikɛtitɔn degelikaramɔgɔ sabanan ye, minnu ka binkanni bisigikumaw tara ka federasiyɔn sɛgɛrɛ.  
Cɛnimusoyako ɲankata ye gɛlɛya ye min walankatalen don kosɛbɛ Mali kɔnɔ, ka tɛmɛ farikoloɲɛnajɛlaw ka yɔrɔ kan.  
Jamana kow jatebɔli cakɛda ka san 2018 hakililaɲinkali dɔ y’a to a ka se ka tiɲɛtigiya ko Mali musow ani npogotigiw minnu si b’a ta san 15 la ka se 49 ma, tila bɛɛ, nin ɲɔgɔnna ɲankata sera u ma.   
Ni « Ze zolɛnpiki » ye, min bɛ kɛ Zapɔn ani FIBA ka basikɛtikɛla minnu tɛ san 19 bɔ ka kupu di mɔni, minnu bɛ ka gɛrɛ ka na teliya la, FIBA ani SeyIwO ka kan ka taabolow ta teliya la ka degelikaramɔgɔ minnu bɛ damatɛmɛkow kɛ ani ɲɛmɔgɔ minnu m’u jɔ u jɔyɔrɔ la ka Mali basikɛtikɛlamusow lakana, bɛɛ labila.   
Yumani Uruwati Wotisi,  ne ye hakilila ta ka baara bila walasa k’a to yeelen bɛɛ ka se ka da nin koɲɛ kan.  
N’o tɛ Ɛlihaji (aw ka baarakɛbaga), Ne dɔn si tɛ nin ko bisigilenw na. 
Wa Ala ye n seere ye !  
Hamani Ɲangi, n’a bɛ fɔ a ma Wiye, ye nin de kalifa an na ntɛnɛdon tɛmɛnen ( zuwɛnkalo tile 14 ), a y’an wele tuma min na k’an ladɔnniya a ŋaniya talen na ani k’an hakilatigɛ k’a nɔ t’a la.  
Aladɔn belebele bɛ cɛ min na ani majigin min bɛ mɔgɔ bɔ a dabolo kan, Wiye ye jɔsenw la ɲuman ta ka sin lanɔgɔli, tɔgɔtiɲɛ ani juguya ma.    
Waati k’a dɛmɛ k’a lajɛya ! 
An bɔra nin janfa kalama, min sirila a kama, nin y’a tile damadɔ dɔrɔn ye, an teri dɔ ka sira fɛ, min bɛ lamerikɛnjamana kan.  
An b’a dɔn ko Maliden bɛ se, waati dɔw la, ka kɛ wara jugu ye a fasoden ɲɔgɔn kama k’o ka di a ye dama walima a lanɔgɔli diyanye fɛ.  
Nka, anw  tun bɛ ban ka da la ko Hamane Ɲangi tɔgɔtiɲɛbagaw tun bɛna sɔn ka se fo nin yɔrɔ in na walasa dɔrɔn ka cɛ mago sa, min ka sannayɛlɛn teliman basikɛtiboli ɲɛmɔgɔyabaara la ye ko ye a ka kan ni min ye.   
Anw dun tun ka kan ka sigi ni ko bɛɛ ye, Mmu Hayidara Ayisata Sise, a bɛ fɔ min ma Sato ( wasaden kɔrɔ ani Kɔnsɛyi nasiyɔnali de la taransiziyɔn -SEYƐNITE mɔgɔ ) kɛlen kɔ ka wayiba mɛkalo tɛmɛnen Maliden dɔw fɛ, minnu sigilen don Afiriki woroduguyanfan fɛ, walasa a kana sigi ka kɛ Afiriki wasadenbulon perezidanmuso ye.   
Muso ŋana, Afiriki tilebinyanfan n’a cɛmancɛ yanfan ani Magɛrɛbu fana y’u bolo don min kɔrɔ, lagosira, k’a tɔgɔ tiɲɛ ani k’a lanɔgɔ a yɛrɛ fasoden ɲɔgɔnw kɛ, k’a kɔrɔ kɛ ko dɔw dusu tun bɛna kasi ni nin ɲɔgɔnna tɔgɔsɔrɔ ye Afirini kunna.   
Ni mɔgɔ ka dɔgɔn kojugu, i bɛ mɔgɔw juguya minɛ kow la u ka kan ni minnu ye.  
K’a juguya minɛ sabula sobajɔla don, mɔgɔ o mɔgɔ ye Maliden ɲuman ye, kan ka waso ni min ye. Ni Mali kɛra basikɛtikɛsoba ye, janko musokunda, Hamani Ɲangi y’a  jɔbaga ye. 
A kɔrɔtalen a ka taɲɛ fɛ kow ɲɛmɔgɔyabaaraw la ani hakilila bɛ min na k’a farikoloɲɛnajɛbolofara layiriwa a dugumada fɛ,
Ale y’a (basikɛti) to a ka se ka bɔ a ka solosala la ni k’a se ka bonya da a yɛrɛ kan Afiriki ani diɲɛ kɔnɔ. 
Sannayɛlɛn galabukɛnɛya a sera ka min fiyɛ Afiriki basikɛti la ni Afiriki / FIYƐFEBA, o kɔ FIBA perezidan jɔyɔrɔ ye.  
Basikɛti Ligi Afirika walima Ligi Afirikɛni de basikɛtiboli ( Afiriki basikɛtijɛkuluba  /  ƐNIBEYA dawulamaba kɛcogoya Afiriki ) k’a ta mɛkalo tile 16 la ka se 30 ma san 2021, Kigali, Uruwanda, b’o seereya !      
K’a bɔ a la ko ale ka perezidanya de kɔnɔ Mali y’a ka bangun jɔnjɔn fɔlɔ ta ( jamakulufarikoloɲɛnajɛw la ) kulɔbuw ka dakun na (Joliba musow san 1995 ) ani jamanaw tɔgɔlatɔnw ( Samatasɛgɛ musolamanw san 2007 Dakaru, Senegali ). 
N’o ye bonya ni tɔgɔ di nin ɲɛmɔgɔ min ɲɔgɔn tɛ ani baarakɛla koɲɛdɔnna in ma fan bɛɛ fɛ farafinna ani diɲɛ kɔnɔ, a yɛrɛ ka jamana kɔnɔ, o taamasira ye kɔniya, juguya fu, munafakiyako de caman lase a ma.    
Nka, dugawuden min don, Hamani Ɲangi sera, waati bɛɛ, k’a yɛrɛ bɔ janw na, mɔgɔw ma ban minnu bilali la a ɲɛ kabini a y’a yɛrɛ jira n’a ka ɲɛmɔgɔyabaara kɛcogo ye, min y’a damanata ye.   
Wa, siga t’a la k’u bɛ nisɔndiya la dibi la ( dusu t’u la k’a waleya kɛnɛ kan ) kabini Hamani Ɲangi y’a ŋaniya k’a jɔyɔrɔ bila, waati la fɔlɔ, karidon tɛmɛnen ( zuwɛnkalo tile 13 san 2021 ) walasa FIBA ka se k’a yɛrɛ ka sɛgɛsɛgɛliw kɛ nin bisigikumaw kan diyagoya jɛɲɔgɔnyaɲini na, min kɛra baara taabolo ye, basikɛtikɛlamuso mɔgɔ tan hakɛ ɲɔgɔnna kan ( funankɛninmuso ncininw, a ko bisigilenw kɛtuma ) Mali la.  
Abada ne sen ma deli ka don ani  ne ma deli, abada, ka bɔ jalakiliw kalama, minnu ɲɛfɔlen don aw ka bataki kɔnɔ, a ye nin sɛbɛn ka di Niyɔriki Tayimi ma.    
O tɛmɛnen kɔ, Niyɔrikikaw ka nin don n’a dugujɛ kunnafonidisɛbɛn ka faseri t’a da kɛnɛ kan cogo si la ko perezidan Ɲangi ye diyagoya kafoɲɔgɔnyaɲini ta  ka Mali basikɛtikɛlamusow sɛgɛrɛ.  
Nka i ko a y’a sara an na cogo min na, farikoloɲɛnajɛ hakilimaya ani jogoɲumanya tun b’a fɛ ale k’i bila sɛgɛsɛgɛlikɛlaw ka bolo kan, a ka waatilajɔyɔrɔbila kɔfɛ. Mɔgɔ minnu bɛɛ ni Wiye Ɲangi jɛra ka baara kɛ dusukunjɛlenya la walima minnu gɛrɛla a la binna ka bɔ kabanɔgɔw la nin kibaruya mɛnnen u fɛ.   
Ani k’a da o kan ko ɲɛmɔgɔ tɛ min bɛ jɛn n’a ye dan ka kari basikɛtikɛla cɛmanw ani bɛsikɛtikɛla musomanw ka farikolo ani jogo dafali la, a ye minnu ka hɛrɛw lafasa waati bɛɛ.  
Mun kelen de bɛ k’an sɔrɔ sa ? 
Mun de ye Malidenw juguya ka se nin hakɛ ma, fo ka se k’a ɲini k’u yɛrɛ ka hɛrɛ latiɲɛni diɲɛ ɲɛfɛ ? An baarakɛɲɔgɔn denmisɛn Kasimu Tarawore y’a yɛrɛ ɲininka tan a ka Fɛyisibuku batakisɛbɛnyɔrɔ kan. .  
Ani ka hakilijigin kɛ ko nin koɲɛ sogolola k’a labɛn Bamakɔ yan.  
U hakili b’a la k’u bɛ Hamani Ɲangi malo, nka k’a kɔdon, Mali de malola tuguni.  
Afiriki mɔgɔ FIBA kunna, janko Maliden, o ka kan ka kɛ wasoko ye anw bolo. 
Kutubu, nimisiwasabaliya de don, min ma se, abada, ka ku dɔw la, wa u ye dugujukɔrɔbaaraw caya walasa k’a lanɔgɔ.  
Wa hali farati ka jamana mankutu tiɲɛ, m’a to u ka mɔgɔjuguya bila.  
O dun tɛ bala mɔgɔ la, sabula mɔgɔ tɛ se ka baaraɲumanbakɛ, fasokanu, Afiriki faraɲɔgɔnkan laɲini bi
Ni ka Hamani Ɲangi juguya minɛ ka se nin hakɛ la. 
Wa, i n’a fɔ hakilila dɔnnenba dɔ b’a fɔ cogoya min na, kiritigɛla bɛ yen, min bɛ wele wagati, n’a bɛ bɛɛ bila i bilayɔrɔ la !  
Alifadi – A seginnen kɔ a wolodugu la, Mama, Konowari cɛmancɛ  la ka taa woroduguyanfan na, ntɛnɛdon, perezidan kɔrɔ Loran Bagibo y’a ka kiri kuma fɔ Diɲɛ kirisoba la,. 
«  Ne tɛ kojugubakɛla ye », siɲɛ fɔlɔ ye nin ye, kabini a seginni konowari, perezidan kɔrɔ Loran Bagibo ka kuma, ntɛnɛndon, zuwɛnkalo tile 28, a ka kiri kan an’a labilali Diɲɛ kirisoba (SePeyI) fɛ, ni k’a fɔ k’ale bilala ka taa Lahayi bawo « fo cɛ dɔ tun ka sɔbɔ, min bɛ degun kɛ ».   
« SePeyI, ko sɛbɛ tun tɛ, fo cɛ dɔ, min bɛ degun kɛ,  tun ka sɔbɔ, sina min bɛ degun kɛ. O la, u ye ne bila yen ». Loran Bagibo ye nin dantigɛ a ka Mama so kɔnɔ, a wolodugu la, Konowari cɛmancɛ  la ka taa woroduguyanfan na. 
Nka, a y’a fara a kan laadalaɲɛmɔgɔw, pariti mɔgɔbaw ani kunnafonidilaw ɲɛna : « n ma nimisa, k’a da a kan ni ne tun seginna ka na ni kojugubakɛla tɔgɔ ye, aw bɛɛ de tun bɛna maloya sɔrɔ yan ».   
Loran Bagibo labilala pewu, marisikalo laban na, SePeyI fɛ, yɔrɔ min na a tun jalakira ni kow ye, minnu ye kojugubakɛw ye ka bila diɲɛ na, n’o y’a seginni latigɛ Konowari.  
« Hali farajɛ minnu t’an dɔn, n’u b’an ka kɛlɛ misɛnninw jateminɛ yan, y’a dɔn ko ne (tun tɛ) kojugubakɛla ye.  
Ne bɛ ko bɛɛ kɛ, han, nka ne tɛ kojugubakɛla ye », Loran Bagibo y’o fɔ ka jama bila yɛlɛ la.  
A tun bɛ ka kuma ɲɔgɔnkunbɛn dɔ kɔfɛ ni laadalaɲɛmɔgɔw ye, minnu tun masaya masirilen don u ka taafe ɲɛ sugu camanw na, u nanen ka bɔ sigida bɛɛ la, a jabala yɔrɔw, min bɛ cɛmancɛ  la ka taa woroduguyanfan fɛ, n’u ye « fɔkabɛn » ci kalifa a la.  
« Fɔkabɛn dafalen ». « Mɔgɔw tun bɛ k’a makɔnɔ ale de ka kɛ yan, yaasa fɔkabɛn ka kɛ.    
Fo a k’i sinsin a ka jamatigiya kan ka Konowari fasojama wele ka na fɔkabɛn dafalen ma », a ye nin dantigɛ AyɛFiPe ye.  
Zozɛfu Goli Obu, Mama « dugukolow tigi » sigida fangatigi dɔ, lamininen ni sigida mɔgɔbaw ye.  
O laadalaɲɛmɔgɔw tun ka kan fana k’u sen don baara dɔ la, min dabɔra k’a « lasaniya », i ko a siya, Betew, ka laada b’a fɛ a ka kɛ cogoya min na mɔgɔ ye min donna kaso la ka tila k’a bila.     
« Tarata, tuma min n b’a lasaniya, n bɛn’a ɲini a fɛ a ka kɛ fɔkabɛn baara la, a ka daɲɛ fɔlɔw jamana ye, ka taa fɔkabɛn sira fɛ », « Dugukolow tigi » y’o fɔ, a kɛtɔla k’a fɔ ko yamaruya dira ale ma a bɔɲɔgɔnw fɛ nin baara la.  
« Betejamana na, ni du mɔgɔ dɔ bɔra ko gɛlɛn na, lasaniyali bɛ kɛ a ye.  
O bɛ kɛ n’a koli ye so binakun kan sɔgɔma joona, yanni tile bɛ wuli, ni daga donnen ni laadalajiribolow ani furabuluw ye, Kopobɛrɛ ani Titayi », kuntigi, san bi wolonwula hakɛ,  y’o ɲɛfɔ. 
Mama fɛrɛ la, duguden dɔw tora dɔn ni dɔnkili la k’a makɔnɔ ka dɛsɛ perezidan kɔrɔlen ka na kuma fɔ u ye.  
« Bagibo nana walasa ka bɛn segin jamana kɔnɔ », Biriziti Kudu, min nana ka bɔ kɛrɛfɛdugunin na, y’a kan kɔrɔta ni nin ye
«  Ne nisɔndiyalen don, bi tile ye don kɛrɛnkɛrɛnnen ye.  
Perezidan Bagibo kannabilala. 
An bɛ fɛ k’a lamɛn, a ka daɲɛ kelen pe dama fɔ » Beyatirisi Jeje, min nana ka bɔ Kapakepeku, y’o dantigɛ ka jiribolo dɔ to a tɛgɛ kɔnɔ k’a kɛ « bɛn ani fɔkɔbɛn taamasiyɛn ye ».  
Mɔgɔ ba caman ye setigiya kunbɛnni kɛ a ye, karidon, tile tan a nani kɔfɛ Abijan.
Girigara si ma kɛ seginni min na, k’a kɔdon a nani na Abijan, zuwɛnkalo tile 17, min na ɲɔgɔnsɔrɔ caman kɛra fanga ka basigikɛlaw n’a fɛmɔgɔw cɛ, minnu tun ko fo olu k’a bisimila pankurunjigiyɔrɔ kɛrɛfɛ.  
Loran Bagibo, min tun bɛ fanga la kabini 2000, tun minɛna san 2011 awirilikalo la, ni k’a lataa SePeyI la kalo wolonwula o kɔ, yaasa a ka kiri ɲankataw kosɔn, minnu kɛra perezidankalafili kɔfɛ 2010 laban na.   
A banni ka sɔn a ka sentanya la ka sin Alasani Watara ma tun wolola kalafili kɔ gɛlɛya la, joli bonna min na ka su 3000 bɔ.   
A seginnen kɔ ka sigi, ɔkutɔburukalo 2020, jɔyɔrɔfabaara sabanan na, sɔsɔli bɔra min na, Alasani Watara jɛnna ni Loran Bagibo ka seginni ye tile damadɔ a labilali kɔfɛ.  
Ni AyɛFiPe ye – Jamana Labɛnko kura minsiri, marabulon ni jamana fangabulonw cɛlakow bɛ min bolo, Karamɔgɔba Ibarahima Ikasa Mayiga, ka balimayataama ka taa bɔ jamana fangabulonw na kabini a sigira, taara ntɛnɛn zuwɛnkalo tila 28 san 2021, Jamana Fɔkabɛnna ka cakɛda la, min ɲɛmɔgɔya bɛ Mmu Sanogo Aminata Male bolo.  
O taama, min kɛra Mmu Sanogo n’a baarakɛɲɔgɔnw ɲɛna, o ye jɛkɛbaarawaati taasen ta a fan fila  ni ɲɔgɔn cɛ, min bolila Mali Jamana ka Labɛn kura kan.   
An y’a sugandi ka fɔlɔ ka na Jamana Fɔkabɛnna ka cakɛda la,
Minisiri Ikasa ko ten, bawo fangabulon don, min ye ɲɛjɔrɔyɔ ye, Jamanafanga ni fasodenw  ɲɔgɔnsɔrɔyɔrɔ don kuma la. 
jɔnni, ka tɛmɛ o fangabulon kan, bɛ se ka jamana cogoya jɔnjɔn fɔ, fasodenw bɛ min miiri fanga kan, fanga min ka kan ka bayɛlɛma kokura, ka labɛn kokura, a ko ten.    
Bi.   
K’a kɛ jamana Fɔkabɛnna yɛrɛbakun fɛ, karamɔgɔba Ibarahima Ikasa Mayiga y’a sinsin o kan, an ye cogoya sɔrɔ ka jamana jɔ.  
K’a da a kan koɲɛdɔn, faamuyaliba de b’a to kow cogoyaw ka don ani k’u ɲɛnabɔcogo ɲumanw jateminɛ.   
O dun na, an ye konkonni kɛ da ɲuman na, Minisiri tɛmɛna kuma fɛ tan.
An ye jamana cakɛdabaw lataamacogo banaw sɛgɛsɛgɛ.
Kow tɛmɛsiraw sɛgɛsɛgɛliw, fanga n’a hadamadenya, politikiko kokɛɲɔgɔn sugu bɛɛ cɛ ani dɔrɔn fasodenw. 
Kow lataamacogojuguw banaw sɛgɛsɛgɛra.
Nin ɲɔgɔnna waati surun kɔnɔ, Minisiri Ibarahima Ikasa Mayiga y’o lakodɔn, an tun nana badenyataama na, nk’o taama yɛlɛmana ka kɛ jɛkabaarawaati ye, ka hakilijakabɔ kɛ jaati an ka jamana kan kabini a sariyasunkunda fo ka se a fasodenkunda, fasodenya kɛcogoya kan, ka fasoden labɛn kokura o cogo la, walasa a ka kɛ jamana cɛmancɛ , a daminɛ an’a laban na.  
O de y’an ka taama kɔrɔ ye.  
W’a kɛra kalanyɔrɔ yɛrɛ de ye anw bolo.  
An bɛ jamana ka baarakɛbaga jaati de lamɛnni na, min y’a sen jɔ-jɔ sariyabondaw la, kabini a dugumada fo ka se a sannada la, jamana tɔgɔlasariyabondaw i ko fankelenyanfanjamanaw ka sariyabondaw, ne kan bɛ SEDEYAWO ma yan, nka fana min tɛmɛna fanga sanfɛcakɛdaw womisɛnnin bɛɛ fɛ ka filɛli kɛ, ka faamuyali kɛ, ka banasɛgɛsɛgɛli kɛ.   
An y’o de nɛnɛ bi.  
Nin tɛ dɔwɛrɛ ye daminɛ kɔ. 
An bɛ segin sɔɔni ka na, walasa ka ɲɛnabɔliw ɲɛɲini ka ɲɛ kosɛbɛ ni lajɛrɛbaw kelenkelennaw yeelen ye, Jamana bɛnkan lajɛba min yɛrɛ tun bɛ jamana Fɔkabɛnna ka beretigiya kɔnɔ, i ko o bɔlen kɔ yen Jamana Kumaɲɔgɔnya bɛɛ sen bɛ min na, n’a dagayɔrɔ tun bɛ jamana Fɔkɔbɛnna ka dakun na.  
Sigikafɔw donw cɛmancɛ lafanga kan, lajɛ tɔw ani don min bɛ mara kanmabɔli, yuruguyurugu, kalan, kiri kan, adw (ani dɔwɛrɛ)., ninnu ye dajiraliw ye, nka fo an ka taa sugandili ŋumanw fan fɛ ni ka Mali kura jɔ.  
An y’o de sɔrɔ yanninɔ.
An y’a ye ko ko don min bɛ se ka kɛ. 
Sian, cogo di, waati surunnin kɔnɔ k’o bɛɛ tɔnɔbɔ, ka ɲɛnabɔliw sɔrɔ minnu labɛnnen don ka labaara cɛmancɛ lafanga tɔ kɔnɔ ani kɔfɛ fanga kuraw bolo, minnu bɛna bila wulikajɔw la jaati ni ɲɛnabɔliw ye bɛn kɛra minnu kan, sɔn kɛra minnu ma Maliden bɛɛ fɛ.  
An y’olu de fara ɲɔgɔn kan i ko ɲɛnabɔli min bɛ se ka kɛ Mali ye. 
Wa an dusukun laminna an ka taasiraw kan.  
Ne bɛ barika da Jamana Fɔkabɛnnamuso n’a ka baarakɛjɛkulu ye u ka kɔnɔnajɛlenya la. 
An bɛna taa malidenw bɛɛ fanfɛ walasa bɛɛ k’a faamu ko ko bɛ yen min ka kan, ɲɔgɔnminɛ jijalen Mali dafɛ, walasa ka taa ɲɛnabɔliw fanfɛ minnu ye kɛnɛkanda ye.  
Hadama B.  -  Fofana Mmu Aminata Sidibe, Jamana jamamagoɲɛsannakurunw ka cakɛda mara kolatikɛjɛkulu perezidanmuso y’a kolatigɛjɛkulu ka laadalatɔnsigi 29nan ɲɛmɔgɔya kɛ.   
Alamisa tun don, zuwɛnkalo tile 23 san 2021, a Cakɛda ka lajɛkɛsoba kɔnɔ.
A kun tun ye ka baaraseereyasɛbɛnw jira ani ka lajɛwaati tɛmɛnen baarabolodalen waleyali jate bɔ, yanni lajɛwaati kura baaraw ka daminɛ.
O siratigɛ la, mara kolatigɛjɛkulu perezidanmuso, Mmu Aminata Sidibe ka kɔrɔfɔ kɔnɔ, a ye hakilijigin kɛ ko nin lajɛwaati bɛnna ni waati ye, min na an ka jamana bɛ fangabulonko, lakanako ani kɛnɛyako gɛlɛya kɔnɔ, min nɔw nana ni sɔrɔbaaraw sennasumayali ye.   
Ka da a ka fɔ la,
Nin lajɛwaati baaraw ka kan ka boli kɛrɛnkɛrɛnnenya la san 2020 baarawaati baaraw ɲɛfɔlisɛbɛnw fɛsɛfɛsɛli ani baara kɛlenw nafoloko jatesɛbɛnw ɲɛnabɔlibɔli, baara bolodalenw waleyali kɛra ka se hakɛ min na san 2021 baarawaati tilancɛ la, ani fana falenni bolodalen fɛsɛfɛsɛli baarabolofaraw sigicogow ka da ɲɔgɔn kan ani jɔyɔrɔkow dantigɛlicogo cakɛda kɔnɔ. 
A ka fɔw la, Anaki san 2020 baarakɛnafolo dalabɛnnen taara jɔ sɔrɔtaw ani musakaw la sefawari dɔrɔmɛ miliyari naani, ani miliyɔn kɛmɛ wɔɔrɔ ni bi saba ni saba ani ba bi wolonwula ni ba kɔnɔntɔn ni kɛmɛ duuru ni bi saba ni wɔɔrɔ (ani tanma naani), ( 4 633 397 684 ) hakɛ ma.  
Sɔrɔtaw la, bɔliw kɛra ka bɛn sefawari dɔrɔmɛ miliyari naani ani miliyɔn kɛmɛ duuru ni bi segin ni naani ani ba bi naani ni naani ani kɛmɛ ni bi saba ni dɔrɔmɛ saba (ni tanma), ( sefawari 4 584 220 666) hakɛ ma, k’a kiimɛnan bɛn bi kɔnɔntɔn ni segin murumuru bi kɔnɔntɔn ni naani kɛmɛsaradala (98 , 94 %) ma, k’a sanga ɲɛsigiliw ma.
Juru saralenw bɛ ta jɔ sefawari dɔrɔmɛ miliyari naani ani miliyɔn kɛmɛ naani ni naani ani ba kɛmɛ ni ba bi kɔnɔntɔn ni wɔɔrɔ ani kɛmɛ duuru ni bi wolonwula ni dɔrɔmɛ fila (ani tanma fila) ( sefawari 4 404 884 862) ka bɛn ni kiimɛnan bi kɔnɔntɔn ni wɔɔrɔ murumuru fu ni kɔnɔntɔn kɛmɛsadala ye (96,09 %) k’a sanga bɔtaw ma.
A ka baarakɛnafolo falenni k’a da jigin, o n’a ta bɛɛ, k’a da koronawirisi fiɲɛbanaba kan, min ye sɔrɔ dajɛ ni bi wɔɔrɔ kɛmɛsaradala (60 %) ye, Anaki ka baara kɛlenw na, mɔgɔ bɛ se ka ninnu jataminɛ : 
Senu perezidan Modibo Keyita tɔgɔlapankurunjiginyɔrɔ (Ayipeyɛmuka - ɛSi)  yamaruyasɛbɛn lakurayali. 
Mali pankurunjigikɛnɛ baarakɛyɔrɔw lakana n’u sabatili yakubayali, janko Bamakɔ Senu ta, min ye mugujugu pɛrɛntaw dogolen yeli minɛnw sigili sɔrɔ, minnu dilanna k’u ɲɛ k’a yɛlɛma ko sabanan. 
Mansin ikisi-erɛyi (« X – ray » ) fila (2) nani, yelikɛyɔrɔ fila bɛ minnu na doniw kama, minnu bɛ don pankurun minɛnbilayɔrɔ kɔnɔ ani fila, minnu dabɔra donibatapankurunw kama.  
Tumutu ni Gawo pankurunjiginyɔrɔw, minnu y’a daminɛ ka pankurunjiginw sɔrɔ, labɛnni, k’a fara Kayi pankurunjiginyɔrɔ kan.  Ɲɛɲinini baara dɔw kɛra yaasa ka dɔ fara Kayi ani Sikaso pankurunjigijyɔrɔw kundama kan.  
Ɲininisɛbɛn dɔw ladonna Kidali, Menaka ani Tawudeni pankurunjiginyɔrɔw dilanni nafolobɔ kama.  
Baarabolodalenw hukumu kɔnɔ, Anaki ye ko kɛta kuraw hakilila ta.
An ye ɲɛɲininibaara dɔ boloda jamana ka pankurunjɛkulu dɔ sigili kama.  Ko laban na, an bɛna tɛmɛ pankurunjiginyɔrɔ ka kɛnɛ labilali n’a lakanani baara fɛ ani k’u komagɛlɛya, baara minnu daminɛna san 2020, n’u bɛna to senna, bawo o ye yamaruyasɛbɛn kɔnɔkow dɔlakelen ye, minnu kɛli makɔnɔnen don. 
A y’o fɔ ni fanga ye.  
A bɛ ye Cakɛda baaraw ɲɛfɔlisɛbɛnw kɔnɔ, dadigi tun kɛra minnu na kɛnɛyako gɛlɛya fɛ, k’u bɛ ka segin dɔɔnin-dɔɔnin ka daminɛ kokura. Sannataama ta-ka-segin ɲɛtaga siratigɛ la, pankurunw ka munumunuw Ayipeyɛmuka - ƐSI la, jiginna ni mugan ni segin murumuru segin kɛmɛsaradala ( 28,8%) ye, san 2020 kɔnɔ k’a sanga san 2019 ma.    
Taamadenw ka munumunu fana jiginna ni bi duuru ni wolonwula murumuru saba kɛmɛsaradala (57,3%) hakɛ ɲɔgɔnna ye, san 2020 kɔnɔ k’a sanga san 2019 ma.    
O min bɛ ɲɛfɔ ni taamadenw ka jagosirafɛtaamaw jɔli ye ka na Mali la, k’a ta marisikalo tile 19 san 2020 ka se zuluyekalo tile 25 san 2020 ma, fiɲɛbanaba Kovidi - 19 kɛlɛli hukumu kɔnɔ. 
Adama TARAWORE – Kidali dugu, Mali kɔrɔnyanfannunkun na, kɛra jamana ɲɛmɔgɔyabaraw takaseginkɛyɔrɔ ye, kabini dɔgɔkun damadɔ.  
Jamana minisiri caman ka taama kɔfɛ, a da sera Alize Bɛnkansɛbɛn kɔlɔsilijamakulu de ma ka lajɛ kɛ a sigida kɔnɔ, min tun tigɛlen don gɔfɛrɛnaman mɔgɔw la, bɛrɛ t’a jɛ san wolonwula (7) la.  
An yɔrɔ ka jan waati la, min kɔnɔ Minisiriɲɛmɔgɔ Musa Mara tun y’a ka taama kɛ, saya bɔra min na, san 2014.   
K’a ta o waati la, kow taara ɲɛ kulu marifatigiw, kidali dugu ɲɛmɔgɔya bɛ minnu bolo, ani Jamanafanga cɛ.  
Sanw tɛmɛtɛmɛni kɔnɔ, dɔ bɔra kuluɲɛmɔgɔw ka juguya la, minnu bɛ jamana tilali nɔfɛ, ka sin Mali ma.   
Dugu sigibagaw yɛrɛ sɛgɛnna ka balo u datugulen u yɛrɛ kan,  wa burudamɛw kɔkɔrɔdonbagaw diɲɛ kɔnɔ b’a dɔn ko sahelikungo tigi jɔnjɔnw ye jihadikɛlaw ye, minnu ka sira si tɛ nin kɛnɛ belebeleba ɲɔgɔnna tilali fɛ. 
Sanw tɛmɛtɛmɛni kɔnɔ, dɔ bɔra siyaw cɛ farafarali la, min tun bɛ tasuma dadon Ifogasiw ni Imegadiw ni ɲɔgɔn cɛ. 
Gasiya t’a ɲinina bilen ka dugu minɛ fanga la, ka tɛmɛ o yɛrɛ kan, Elihaji Gamu n’a ka mɔgɔw  labilalen don ka yaala-yaala dugu kɔnɔ.  
Caman bɔra jatigɛwalekɛlaw ka binkanniw la, ani musow ni denmisɛnw ka wulikajɔw, minnu tun bɛ sugusugu kulu marifatigiw fɛ, bɛ ɲini ka ban.   
O n’a ta bɛɛ, Kidali tolen bɛɛ i n’a fɔ muso jugu, min dalen bɛ a ka sara la an’a farikolo tigɛko ɲuman.  
Kɔsanin yɛrɛ la, a y’a ɲinibagaw dalakɔrɔbɔ ni dantigɛlisɛbɛn ye, min ye sɔrɔdasiw sigiyɔrɔ fila sigili kofɔ Guruma kɔnɔ, Azawadi jɛkuluw ka koladilankulu (SeMA) fɛ.  
K’a yɔrɔmajanya ka bɔ banbaganciyawale la, kanubaaya dantigɛli de don, SeMA ɲɛmɔgɔw ka fɔ la, minnu k’olu b’a kɛ k’a da sigidalajamaw kanu kan, ɲankata bɛ ka boli minnu kan.    
Nka SeMA ka yɔrɔw minɛni ŋaniya tɛ sira sɔrɔ fiyewu Malidenw kɔrɔ, janko Kɔrɔnfɛsigidalajamakulu dɔw . 
Mɔgɔw tila bɛɛ bolo, minnu bɛ bɔ  kɔrɔnfɛmarabolow la, o kuma t’a la k’a fɔ kulu marifatigi dɔ, min bɛ ka balo ni k’a fɛrɛbɔ Kidali fɛ ka taa biribara lase Guruma kɔnɔ, min bɛ ɲaniba kɔnɔ kaban lakanabaliya fɛ.  
Ka sɔn ka bɔ Ifogasiw ka sigida la, ka taa i cogo yɔrɔ wɛrɛw la, o ye sɔrɔdasiyafɛɛrɛ ye, min man di gɔfɛrɛnaman ye, n’o ka kuma kɛlen k’a sumaya a la, y’a to a ka faamu ko SeMA ye baara kɛ a kelen nin koɲɛ na.   
Nin bɛɛ kɔ, Ifogasiw dusu dara nin kalo laban ninnu kɔnɔ, n’o tɛ kabini 2020 san, waati min siɲɛ fɔlɔ la Burudamɛ banbaganciw sɔnna Alize Bɛnkansɛbɛn, bɛn ani bɛnɲini kama Mali la, fan dɔ falenni taabolo ma.  
Jamana kumaɲɔgɔnya, bɛɛ sen bɛ min na, senfɛ, Bamakɔ, san 2019 desanburukalo la, Kidali cidenw y’u sendonni Mali kelen pe ni tilabali kɔnɔ sɛmɛntiya k’a jɛya.  
Nin kɔrɔfɔ fɔbagaw dɔlakelen, Mosa Agi Atahɛri ye Denmisɛnw ani farikoloɲɛnajɛw minisiri ye sisan.
Mɔgɔ caman wɛrɛw minnu bɛ bɔ Kidali dugu kɔnɔ bɛ gɔfɛrɛnaman kɔnɔ, i n’a fɔ Alahamudu Agi Iliyɛni, Maliden minnu sigilen don kɔkan ka minisiri.  
Ifogasiw ka sigida gɔfɛrɛnɛri kɔrɔ o, ATeTe tila la, tɛ mɔgɔ ye min dɔnnen tɛ Kidali Burudamɛw ka yɔrɔ la.  
Ni minisiriw ni jamana cidenw ye Kidali sira ta kokura, siga t’a la k’a fɔ a sabu ye gɔfɛrɛnaman ka nin daw yɛlɛni ye a yɔrɔ denw ye, min tolen don joli ye Jamana na.  
Umaru KONATE – Tuma min na diɲɛ tɔ bɛ taala ɲɛ ni yeelen teliya ye, Mali, 
ale, bɛ taa ɲɛ ni nɔnsi ka paraɲɛ ye.  
Kabini san 1991, foyi ma basigi nin jamana cɛɲi kɔnɔ, yɛrɛmahɔrɔnya faw ye min to u denw ye.  
A bɛ dilan, ka segin a kan k’a dilan  ni k’a walaka.    
A filɛ misalija la cogo min na jamana politiki cogoya bɛ ka taa ɲɛ kabini san tan-tan saba hakɛ ɲɔgɔnna kɔnɔ.  
Ni politikimɔgɔw bɛ k’u nisɔndiya nin politiki hohaho kɔnɔ, fasojama, ale, joli bɛ ka bɔn, bɛ nimakaran na ani ka lonbolanba ɲani kɔnɔ min ɲɔgɔn ma kɛ.   
Juguman ko la, lakununi bɛ ka sumaya nani fɛ.  
Bamako kɛrɛnkɛrɛnnenya la, a bɛ mɔgɔw kɔnɔ ko mɔgɔw falanfalenni kudayi jamana ɲɛma de bɛna na ni koɲɛnaboli ye.  
Olu (bamakɔkaw) t’a dɔn ko taabolo de y’a kun ye ani ko mɔgɔko tɛ.  
O de kosɔn tuma bɛɛ u bɛ bɔlɔnw kɔnɔ ka karisa (« ikisi ») walima karisa (« igɛrɛki ») tagali laɲini, n’u t’ale kunkolo fɛ tuguni kasɔrɔ u ma kɔfɛlaw basigi.  
O de kɛra san 2020 na ni silamɛdiinɛ ɲɛmɔgɔ dɔw  ani ƐMUSƐNKI – ƐRƐFIPE ka bɔliw ye, minnu ma dalabɛn ka ɲɛ.   
U ye degunba fara u bolodala, min bɛ jamana ɲɛmɔgɔya la, ka mɔgɔlankolon kɛmɛ caman sama ka na bɔlɔnw kɔnɔ, ka dɔgɔkun caman kɛ, minnu ye perezidan Ibarahima Bubakari Keyita ka baarabila ɲini, min dun tun sigira ni bɛnkanfanga ye.   
U ka kɛlɛ kɔnɔ, u ma se ka hakililatigɛ di Malidenw ma jamana sigiɲɛsigi kan IBEKA kɔ. O siga-siga de kɔnɔ, min bɛ mɔgɔ bɔ i danolo kan, Kati jalatigi denmisɛn dɔw donna dɔn na utikalo tile 18 san 2020. Sɔrɔdasidonni politikikɛnɛ kan, min bɛ ta wolo dimin ni nimisifabaliya la  ƐMISƐNKI – ƐRƐFIPE ɲɛmɔgɔw fɛ, minnu ye fɛn dilenw u ma sɔrɔdasikulu fanga darakila fɛ, bɛɛ furan ni bolokɔ ye, sɔrɔdasikulu min tun bɔra ka Jamana kolatigɛjɛkulu dɔ sigi jama ka kisi kama (Konsɛyi nasiyonali puru le sali di pepili  /  SEYƐNIPE ).  
Olu ka fɔ la, fanga tun bɛ segin olu ka hakɛ kɔnɔ. 
Tiɲɛ yɛrɛ la, yɛlɛko tɛ mɔgɔ faga Mali la, nk’a bɛ mɔgɔ layɛlɛ kɔni. 
Bɛnkanfanga tigilamɔgɔw, minnu bɛ fɛ ka fanga ta bɔlɔn kɔnɔ.  
Sɔrɔdasi denmisɛnw, koɲɛdonbaliya bɛ minnu na, ma se k’u jɔ u jɔyɔrɔ la ka ɲɛsin fasojama ma, baloko ɲuman nege tun bɛ min na. 
I ko a bɛ kɛ cogo min kɔrɔlen na, kɔrɔfɔ kalanntanw cayara, fasojama y’a jigi sɛmɛ (u kan) ni ka tɛgɛrɛ fɔ . 
Sɛgɛn fu ! 
Gɔfɛrɛnaman sigilen kɔ  diyagoya la, kow lataamali sumayara. 
Jamana cɛmancɛlafanga kolatigɛjɛkulu ( Kɔnsɛyi nasiyɔnali de taransiziyɔn  /  SEYƐNITE ) sigira o cogoya kelenw na, janko k’a da Mali sigidajɛkuluw tigɛtigɛliba cogoya kan k’a bɔ ɲɔgɔn na kojugu, o min  bɛ kankelenfɔ kɛli gɛlɛya ani bɛɛ sendonni min bɛ ka ɲini kosɛbɛ fan bɛɛ fɛ.   
Siga-siga ani danabaliya donna Jamana ɲɛmɔgɔya la.   
Cɛmancɛ lafanga siwilibolo ani sɔrɔdasiw ka fan ɲɛw jɔlen tɛ taafan kelen na. 
Kɔlɔlɔ min tugura o la, ye mɛkalo tile 24 san 2021 fangabin ye.
Seginnkɔ ka taa wuliyɔrɔ la.  
Cɛmancɛ lafanga peresidan Ba Ndawo n’a ka minisiriɲɛmɔgɔ Mukutari Wani bilala kɛrɛfɛ perezidan dankan fɛ, kalo kɔnɔntɔn ka kɔn cɛmancɛ lafanga banni ɲɛ, ka fasojama jigi kari.  
Pɛrɛndaw baribarila teliya la walasa ka jigifa di kokura.  
Sɔrɔdasikulu fanga dafirila ɲɛmɔgɔ y’a latigɛ ka kow ta bolo la a yɛrɛ.
O kosɔn, tɛgɛdiw bɛ ka caya ni Mali jamanamɔgɔ sugu bɛɛ ye. 
O wulili kura kama, niyɔrɔ duman dira ƐMISƐNKI – ƐRƐFIPE ma, min y’a ka Fɛɛrɛtigɛjɛkulu perezidan jira walasa o ka bila minisiriɲɛmɔgɔya jɔyɔrɔ la.  
Nin taamasen, min ye hakilimaya ye nin jɛkulu kolaɲakalaw fɛ, minnu bɛ kulola ni sɛbaaya ye, bɛ ka na ni ɲininkaliw ye, jɔdaw bɛ minnu na, filɛlikɛla sɔmijantigi caman kun na.   
Fɔlɔ, Sogɛli Mayiga min tun tɛ sɔrɔdasiw ka ko dayɔrɔ sɔrɔ a fari la, bɛna majigin kɛ nɔgɔya la wa, walasa k’a yɛrɛ ka hɛrɛw lafasa walima k’i jɔ yɔrɔ la yaasa a n’a ka politiki hakilila lafasa ? Sogɛli, minisiriɲɔmɔgɔ, o ye ko ye min ka kan « Fasodenya lakurayali jɛkulu »,
ƐMIPEYƐRI (« MPR ») bolo. 
Kabini san 1991, o pariti bɛ k’a ɲini ka sira bɔ a yɛrɛ ye politiki
kɛnɛ kan. 
A kɛtɔla ka sɔn Sogɛli la i ko minisiriɲɛmɔgɔ, Kolonɛli Asimi Goyita ɲinana wa ko sɔrɔdasiw suuruli politikikɛnɛ kan, o bɔra politikimɔgɔw ka dɛsɛ la kolokoto, Sogɛli bɛ minnu cɛla kabini san bi saba ? 
Ka bisigi bɔ a la, gɔfɛrɛnaman nata mɔgɔ fanba bɛna kɛ ƐMISƐNKI ɲɛmɔgɔw ye. 
An b’a fɔ Sogɛli ye ko danfaraba bɛ pariti ncinin walima wulikajɔjamakulu dɔ, mɔgɔ suguya bɛɛ bɛ min kɔnɔ, marali ni Jamana ta cɛ, bawo u kow kɛcogow an’u kolomayɔrɔw tɛ kelen ye.  
Mɔgɔ minnu b’u dalateliya k’a fɔ ko Sogɛli y’a ko ɲɛnabɔbaga ye, olu ka kan k’u kɔfilɛ.  
Mɔgɔ bɛ minɛ a ka baara de ma, w’a ka kuma tɛ. 
ƐMISƐNKI – ƐRƐFIPE Fɛɛrɛtigɛjɛkulu perezidan ye kɛlɛ kɛ minisiriɲɛmɔgɔyaso nɔfɛ, mɔgɔ b’a faamuya nɔgɔya la k’a kun tɛ ka Mali nafa, nka k’a ka sugo de bayɛlɛma k’a kɛ tiɲɛ ye. 
Sogɛli bɛna fɛn bɛɛ sɔrɔ a ɲɛ, a tun b’a fɔ a bɛ minnu kɛlɛ ƐMISƐNKI – ƐRƐFIPE ka bɔliw tumaw la, w’a ka gɛlɛn kosɛbɛ cɛ o bolo ka fɛn kunun min ka go a ye.    
Kɔkɔrɔdon minnu kofɔra yɔrɔw ɲɛfɛ tɛ fɛnw ye minnu bɛ baara nɔgɔya cɛmancɛ lafanga ɲɛmɔgɔ kuraw bolo, bawo mɔgɔ bɛ mɔgɔ dɔ kɔkɔrɔdon ni walew kɛli ye n’olu tɛ ganselikan ŋiniŋananenw ye walaha labɛnnen dɔ kan walima ni taamaw ye.  
Malidenw fanba tɛ dumuni kɛ siɲɛ saba tile kɔnɔ.  
Gadonmuso ka segi  bɛ ka lankolonya don o don. 
Dɔgɔtɔrɔsow falenba don banabaatɔ jigitigɛlenw la. 
Bɔlɔnkɔnɔnaw falen don delilikɛla sugu bɛɛ la. 
Jamana bɛɛ bɛ kulu marifatigiw ka mara kɔnɔ, wa bandiya juguyalenba don Bamakɔ. 
Malidenw tɛ sunɔgɔla ni dɔwɛrɛ ye ɲɛ kelen kɔ.  
Waati tɛ kɔrɔfɔ kɔnɔlankolonw la bilen walima politiki cɛsiriko minnu ye filiw ye.  
I ko cɛmancɛ lafanga perezidan kura y’a fɔ cogo min, jugu kelen min b’an ɲɛ ma, o ye waati ye.  
O la, walasa k’a jira maliden miliyɔn 20 na k’a bɛ se ka Mali kura dilan, Sogɛli ka kan fɔlɔ ka mɔgɔw wuli ka bɔ sirabaw kan, minnu minɛnen don feerekɛlaw fɛ sariyasɔsɔ kɔnɔ, ka dɔ bɔ garibuw hakɛ la bɔlɔnw kɔnɔ, ka sannakalanyɔrɔw siyɔrɔw lakana ani ka kɛlɛ jugu ju don ka ɲɛsin yuruguyurugu, masurunnamɔgɔdɛmɛ, taabaliya baarakɛyɔrɔ la ani wariko jogojuguya ma.   
Falenni politiki walima marakɛcogoya la ani misaliɲumanjira, a y’o lahidu ta Malidenw ye.  
Jɔnni ka kan ka falen kɛ ni jɔnni ye walima ni mun ye ?  
Ni falenni ani misali ka kan ka kɛ, Sogɛli b’a dɔn ka tɛmɛ bɛ kan k’ale tɛ mɔgɔ ye min ka kan ka bila a kɛli la. 
A bɛ mɔgɔw cɛla, falenni ka kan ka kɛ ni minnu ye, wa ale ka misali t’a bɛɛ la ɲuman ye ni mɔgɔ ye kalan kɛ sɛbɛnnisiraw kɔnɔ ale nɔfɛ.  
Hohahoba kelen ni kelen. Hohahoba bɛ ka kɛ jamana ɲɛmɔgɔya la, cɛmancɛ lafanga lataamacogo kunkan. 
Kolonɛli Asimi Goyita ka kalekasiɲɛ tuma na, a y’a da mɔgɔw tulow kan a ka kɔrɔfɔ kɔnɔ, k’a bɛn’i sinsin Jamana ka kumaɲɔgɔnya bɛɛ sen bɛ min na komagɛlɛyaliw kan cɛmancɛ lafanga lataamacogo la kalo kɔnɔntɔn na minnu tɔra. 
A ka fan na, a ka minisiriɲɛmɔgɔ bɛ Jamana lajɛ kuraw labɛnni bila fɛn bɛɛ ɲɛ cɛmancɛ lafanga lataamacogo la.  
Ni y’a filɛ ka ɲɛ, Sogɛli bɛ ka yuuru ka taa mɔnɔbɔli fanfɛ, min t’a tɔgɔ fɔ. 
Minisiriɲɛmɔgɔ kura ka yuuruliw b’o bisigi de sɛmɛntiya. 
Yann’a k’a cɛsiri a kolomayɔrɔ fɛ, o min ye fangabulonw bayɛlɛmaniw ye yaasa ka bila kalafili kannabilalenw ni jɛlenw na, a b’a ka waati latɛmɛ fu taamaw la, minnu cogoya man fisa latigɛli ɲuman tali ma.   
O taamaw ani mɔgɔw hakililaw ɲininiw, mɔgɔw y’olu ɲɔgɔnnaw ye kaban jamana nin kɔnɔ.
Falenni ɲinitɔla a fɛ, Sogɛli bɛ ka fɔ cɛmancɛ lafanga bɛnkansɛbɛn kɔ, n’a ka mɔgɔ mugan ni segin (28) gɔfɛrɛnaman  ye.   
Min ye bɛɛ sendonniko ye, min bɛ dɔnkilida badalasokalajan luwanse kura ka kɔrɔfɔw bɛɛ kɔnɔ, o ni sɔrɔli cɛ ka jan.
Gɔfɛrɛnaman kura sigilen bɛ ka caya ni mɔgɔw ye, minnu bɔra ƐMISƐNKI – ƐRƐFIPE la, sɔrɔdasiw la, kulu marifatigiw la ani mɔgɔba minnu dira diyagoya la diinɛɲɛmɔgɔ dɔw fɛ.   
Politikijama ani jɛrɛjɛkulu fanba de bɛ k’a sɔrɔ u mabɔlen don o cogo la. 
O ko kɛcogoya tɛ fɛn ye, min ka fisa jamana lajɛba kɛli ma, o min bɛ minisiriɲɛmɔgɔ ni kan.  
Nin bɛɛ ye kow ye, minnu bɛ na ni ɲininkaliw ye… jamana siniɲɛsigi kan nin marakɛcogo kan, min taamasiyɛnen don ni mɔmɔni ye. 
Donan.
Lebedeme.
A kana kɛ mɔgɔ kɔnɔ ko Alize Bɛnkansɛbɛn kalanni kura bɛna kɛ fan kelen dama kama ni ka fan tɔw to yen. 
Laɲiniw bɛ bolonɔbilala fan saba bɛɛ fɛ, u b’a fɛ ka minnu don Bɛnkansɛbɛn kɔnɔ.  
Bɛnkansɛbɛn kana dayɛlɛ kokura kalanni kura ye.  
Bara de don fɛn juguw datugulen bɛ min kɔnɔ, bɔ ka kɛ min kɔrɔ pewu.
SEMA mɔgɔ minnu bɛ Bamakɔ ye lasɔmini kɛ o la, kunnafonilajɛ dɔ senfɛ kunnafonidilaw ka soba la, karidon tɛmɛnen.   
Atayi Agi Mohamed cidenkulu ɲɛmɔgɔ, Mɛdi Alimawuludi Ulidi Ramadani, kumalasela, Sidi Agi Bayi ani Tila Agi Zeyini, n’olu bɛɛ ye cidenkulu mɔgɔw ye, tun b’u cɛla ani mɔgɔ wɛrɛw, minnu tun bɛ Bamakɔ, bɛnkansɛbɛn waleyali kama, ka ɲɛsin kunnafonidilaw ma Bɛnkansɛbɛn bɔlen Alize baarataabolo la bolonɔbilali san wɔɔrɔ (6) kosɔn.  
Alize bɛnkansɛbɛn kalanni kura koɲɛ na, SEMA tɔndenw minnu tun bɛ lajɛ la, bɛɛ bɛnna a kan k’o kɛli ye bara datugulen dayɛlɛni ye, fɛn juguw bɛ min kɔnɔ, n’o man kan ka dayɛlɛ abada. 
U ka kumalasela, Alimawulidi Ulidi Ramadani, ka fɔ la, laɲiniw bɛ bolonɔbilala fan bɛɛ fɛ, u b’a fɛ ka minnu don a kɔnɔ.  
Bɛnkansɛbɛn bɛn kama kalanni kura b’a to anw fana ka segin ka na ni fɛnw bɛɛ ye, an tun ma se ka minnu don a kɔnɔ Alize.   
A y’o dantigɛ.
Fan si ma wasa ni bɛnkansɛbɛn ye. 
Anw,  diɲɛmɔgɔw de y’an diyagoya ka bɛnkansɛbɛn bolonɛbila.
An tun t’a fɛ k’a bolonɛbila. 
Tila Agi Zeyini y’o da mɔgɔ tulo kan.  
Cidenkulu mɔgɔw bolo, bɛnkansɛbɛn bɛ kow kɛcogoyabaw don jate la kaban, minnu ye jamana ka sagotigiya ye, jamana kelenya, jamana dugukolo toli a dafacogo la ani jamana perezidanfangako batoli.   
Ni fanw dɔlakelen y’a jate k’o yɔrɔw dɔ sɔsɔra, o fan bɛ se k’a lase bɛnkansɛbɛn kɔlɔsilikɛjɛkulu (SEYƐSYA) ma a falenni kama.   
Atayi y’o ɲɛfɔ walasa ka kunw ani taabolo dajira minnu bɛna se ka na n’a ye bɛnkansɛbɛn ka falen.   
K’o yɔrɔw bɔ a la, falenni wɛrɛ si, 
Nin kalanni kura bɛ na ni farati ye ka bɛnkansɛbɛn dayɛlɛ cɛfɔli wɛrɛw ye, minnu tɛna kuncɛ koɲuman .  
O bɛna na ni bɛnkansɛbɛn waleyalibaliya ye. 
Lajɛkɛlaw y’o lase, yann’u ka laadili kɛ k’o waleyalibaliya kɔlɔlɔ bɛna kɛ kɛlɛw wulili ye kokura, janko Mali ni kulu marifɛtigiw cɛ.  
Politiki kandi o kandi, fɔɲɔgɔnko o fɔɲɔgɔnko, min bɛ wuli, n’o ma ɲɛnabɔ, a kɔlɔlɔ bɛ kɛ, o la, fɔɲɔgɔnko seginni ye.   
Diɲɛjɛmako taabolo de y’o ye. 
N’o kandili ma bɔ a sira fɛ, mɔgɔ tɛ se k’a sɛmɛntiya ko gɛlɛya tɛna bɔ a la.
Atayi Mohamɛdi, cidenkulu ɲɛmɔgɔ, y’o jɔrɔ minɛ. 
K’a kɔdon o la, SEMA dalen b’a kɛcogo ɲuman na cɛmancɛ lafanga kɔnɔ. 
Cɛmancɛ lafanga gɔfɛrɛnaman, ka tɛmɛ cɛmancɛ lafanga perezidan fɛ, ma ban ɲɛ jira an na ka da bɛnkansɛbɛn waleyaliko la.    
A ma fɛn bɔ an ye, min bɛ mɔgɔ da a la ko ŋaniya b’a la k’o kɛ. 
M. Atayi y’o ɲɛfɔ, a kɛtɔla k’a ka kumaw sinsin ni cɛmancɛ lafanga perezidan, Kolonɛli Asimi Goyita ka fɔlen tɛmɛsen ye : « Alize bɛnkansɛbɛn bilali sen kan cogo la min jaabi bɛ kɛ ɲuman ye ».   
SEMA k’ale labɛnnen don ka taa Bɛnkansɛbɛn lafasa fo SEYƐNITE ɲɛkɔrɔ. 
SEMA bɛ se, bi, k’a ka kunnafonolajɛ labɛn Bamakɔ ni k’u hakilila di kannabila ani lakana bɛɛ kɔnɔ.   
O b’a jira ko tana wulila ka bɔ yen ani ko danaya y’a daminɛ ka kɛ.
Cidenkulu ɲɛmɔgɔ, Atayi Agi Mohamɛdi sɔnna o ma.  
Kureyisi Sise -
ALIZE BƐN BƐNKANSƐBƐN – San wɔɔrɔ a bolonɔbila kɔfɛ, gɛlɛya minnu b’a bilali sen kan. A bolonɔbilalen mɛkalo tile 15 san 2015, ni k’a lakodɔn o san kelen zuwɛnkalo tile 20, Bɛnkansɛn, bɛn ani bɛnɲini kama Mali kɔnɔ, min bɔra Alize baarataabolo la, san wɔɔrɔ a bilalen kɔ sen kan, a kuma cayalen don. 
Mali kɛlɛbolo ka karabali ka Kidali dugu minɛ, banbaganciya jabala kologɛlɛn, ani min labanna dɛsɛ la.  
A waati faamaw ye sigikafɔ boloda Alizerijamana kan ni SEMA banbaganci kɔrɔw ye, diɲɛmɔgɔw ka beretigiya kɔnɔ ani kalo kɔnɔntɔn kumalasigi kɔfɛ, minnu y’a to fan fila ka se ka muguci jɔli sɔrɔ kɛnɛ kan.  
Mali faamaw ka laɲini kɔnɔ, bɛnkansɛbɛn bolonɔbilali, k’a kɛ jamanabaaara ye, Bamakɔ, mɛkalo tile 15 san 2015 ani zuwɛnkalo tile 20 a san kelen kɔnɔ, mɔgɔw ye, minnu tun ma jɛn n’a ye.    
San wɔɔrɔ a bolonɔbila kɔfɛ, Bɛn bɛnkansɛbɛn min bɔra Alize baarataabolo kɔnɔ bɛ ka to ka dabaji ani daji caman bon, mɔgɔw yɛrɛw fɛ, minnu y’u bolonɔ bila a la.  
Wa, n’a san wɔɔrɔ bakurubajate ka kan ka bɔ, ka muguci jɔli bɔ a la, min kɛlen don ka ɲɛ kulu marifatigiw bolonɔbilalaw ani Mali kɛlɛbolo cɛ, a bilali sen kan tolen don kunbalan ye halibi, SEYƐSIYA kɛlen siɲɛ caman n’u ta bɛɛ ani ni mɔgɔ ye sɛgɛsɛgɛli kɛ, a kunbalanw kunw na, u bɛ sɔrɔ a kɛbagaw ka kɔnɔnanjuguya fɛ (kulu marifatigi ani Jamanafanga) minnu bɛ k’u ka kodɔn dɔgɔya jira fan dɔ fɛ ani fan wɛrɛ fɛ gafe in kɔnɔko dɔnbaliya jamadenw fɛ. 
O de b’a kɛ, mɔgɔ minnu bannen don bɛnkansɛbɛn ye, olu ka ca a dafɛ. 
O kosɔn, bi, bɛnkansɛbɛn bɛ namaraya la, yɛlɛmaba kelen si selen tɛ ka bila sen kan, kasɔrɔ jamanabɔrɔtɔla kɔrɔw, minnu ma marifa bila, y’u yɛrɛ yakubaya, n’u bɛ Mali kɔrɔn kunna sɔrɔdasiya sira fɛ bi an’u bɛ dɛmɛ don jatigɛwalekɛbagaw la, minnu bɛ ka ko juguw kɛ Saheli kɔnɔ. 
O yɛrɛ de ye Nizɛri perezidan Mahamadu Isufu bila k’a fɔ ko siga tɛ se ka kɛ a la, Bɛnkansɛbɛn bilali sen kan b’a yɔrɔyanfanjamanaw yoboyaba ani ko,  
Kidali ye bagabaga ye Nizɛri kɔnɔna lakana ma.  
Sidi Barahima Ulidi Sidati nikarabali, ale min ye Alizeri bɛnkansɛbɛn sɛbɛnfura, min fan dɔ falenna, bolonɔbila Azawadi tɔnw ka Koladilanjɛkulu tɔgɔ la, (o nikarabali) ye ji suma bon bolodiɲɔgɔnma kandibagaw ma bɛn ni basigi ɲinini kama Mali la.  
Ni Abudulayi Umaru Jɔpu nani ye, Kɔkankow ani Jamanaw ni ɲɔgɔn cɛ bolodiɲɔgɔnma cakɛdaba la, n’ale ye Bɛnkansɛbɛn bololabaarakɛla ye, mɔgɔ bɛ se k’i jigi da a kan ko a bɛna busan gan a bilali la sen kan. 
Usumani Mahamani - Kɛlɛbolo labɛnko kura bolofara fɔlɔw ka baara tali, hadamadenya magoɲɛkow cakɛda fɔlɔw seginni, DEDEYƐRI, yiriwali bolodali cakɛdaw, olu ye fɛnw ye kuma kɛra minnu kan dɔwɛrɛw cɛla, nin lajɛ senfɛ, min ɲɔgɔn ma deli ka kɛ. Bɛnkansɛbɛn, bɛn ani bɛnɲini kama, min bɔra Alize baarataabolo la, bolonɔbilalaw ani diɲɛmɔgɔw sera, kunun, ka kɔlɔsilikɛjɛkulu (SEYƐSIYA) ɲɛmɔgɔbaw ka ɲɔgɔnye 5nan kogɛlɛnba kɛ Kidali. 
Kɛko fɔlɔ kabini bɛnkansɛbɛn bolonɔbilali san 2015 kɛlɛkɛlaw ni ɲɔgɔn cɛ. 
A kɛli ɲiniko fɔlɔ ma sira sɔrɔ sɛtanburukalo san 2019 na.  
Gɔfɛrɛnaman bolo, i ko kulu marifatigiw ani diɲɛmɔgɔw, a tun bɛ mɔgɔw cayali kun bɔ, o tuma, Kidali taama na, walasa ka taamasiyɛn di nin tɛmɛni kan ka taa waati kura la bɛn taabolo kɔnɔ.   
O cogo la, gɔfɛrɛnaman mɔgɔ wɔɔrɔ y’a taama kɛ.  
Kolonɛli-mazɔri Isimayɛli Wage (Jamana bɛnɲini), Mamadu Mohamɛdi Kulibali (Jamana Labɛn kura) Mohamɛdi Saliya Ture (Baarako ani Degelibaara) Kolonɛli Modiibo Kone (Lakana ani Sigidalamɔgɔw lakanani) Bintu Funɛ Samake (Muso ani denmisɛn ka kow layiriwali) ani Muhamudi Ulidi Mohamɛdi (Sɛnɛ, Baganmara ani Mɔnni).  
.
« Lesɔri » faseri tɔ - san 2021 kalo saba fɔlɔ kɔnɔ, Fakola sanubɔyɔrɔ ye sanu « ɔnsi »125 . 088 bɔ, ka bɛn 7% (ɔnsi 8 . 088) ma ka tɛmɛ bolodalen kan. B2Golodi Mali sanubɔyɔrɔ Cakɛda ɲɛmɔgɔw y’u ka san ladalakunnafonidilajɛ sigi, a kɛko sabanan, ntɛnɛn zuwɛn tile 14 tɛmɛnen, u ka daga la, min bɛ Site di Nizɛri la.
Sababu, ɲɛmɔgɔw bolo k’a baarajɛkulu bakurubajate bɔ, a gɛlɛyaw an’a kobolodalen nataw.  
U ye kunnafonidilaw lafaamuya gɛlɛya la, min sirilen don Minankoto, min bɛ Keɲeba fɛ, sanubɔrɔyɔrɔ ka sanubɔ yamaruyasɛbɛn laseginni fereke la.  
Lajɛ kumaw kɛra B2Golodi ɲɛmɔgɔba, Buli Litile fɛ, ale ni mɔgɔ wɛrɛ, a lamininen n’a masurunnamɔgɔ caman ye.    
A ka ɲɛfɔli la, ɲɛmɔgɔba y’a pereperelatigɛ ko san 2020 kɔnɔ, B2Golodi – Mali cakɛda y’a dɛmɛ kɛ Mali sɔrɔko la ni sefawari miliyari 34 hakɛ ɲɔgɔnna ye, sara ani hadamadenya nafamafɛnw la, baarakɛlaw ye.  
Waati kɔnɔ, min b’a ta 2016 san na ka se 2020 ma, Buli Litile ka sanubɔ baarajɛkulu ye sefawari miliyari 162 sara Mali gɔfɛrɛnaman ye.  
Sidalajamakuluw ka yiriwalinafolobɔw siratigɛ la, DEZE ka fɔ la, o jatew bɛ taa i jɔ sefawari miliyari 2,1 hakɛ ɲɔgɔnna na ani sefawari miliyari 82, minnu donna fɛnw na Mali kɔnɔ.   
Fekola sanubɔyɔrɔ, sanu bɔlen ani baarabolodalen nataw. B2Golodi – Mali ɲɛmɔgɔ fɔlɔ y’a jira ko san 2020 kɔnɔ, Fekola sanubɔyɔrɔ ye sanu ɔnsi 622 . 000 hakɛ ɲɔgɔnna bɔ, k’o jate surunya sanu tɔni 18 na.  
San 2021 kalo saba fɔlɔ kɔnɔ,  Fekola sanubɔyɔrɔ ye sanu ɔnsi 125 . 088 bɔ, k’a bɛn 7% (ɔnsi 8 .088) ma ka tɛmɛ bolodalen kan, a y’o ɲɛfɔ, yann’a k’a dantigɛ ko san 2021 kɔnɔ Fekola sanubɔyɔrɔ ka sanubɔta tun ka kan k’a taa ɔnsi 530 . 000 ni 560 . 000 cɛ (tɔni 16 hakɛ ɲɔgɔnna), k’a labɔliwari jatew kɛ lamerikɛn dolari 405 ni 446 cɛ (sefawari 245 . 000 ɲɔgɔnna) ɔnsi kelen o kelen.     
A bɔli musaka mumɛ (PEYƐRIZE) bɛ kɛ lamerikɛn dolari 745 ni 785 cɛ (k’a surunya sefawari 432 . 000 la ) ɔnsi kelen. 
Sigida baarako – San 2020 laban na, B2Golodi tun bɛ baara kɛ ni Maliden 2 .053 ye ani jamana wɛrɛw mɔgɔ 130.  
O kɔrɔ ye ko an ka baarakɛlaw 90% ye maliden ye, a y’o dantigɛ ni k’a fara a kan ko An b’a to sigida baarako kiimɛnan kɔrɔtalen ka to a nɔ na ni maganw kɛli ye mɔgɔw tali la baara la sigidakunda ani jamanakunda.   
Hadamadenya jɔyɔrɔfakow ani sigidajamajɛkulu yiriwaliko. - O siratigɛ la, san 2021 baarabolobalen kuraw jirala ni k’u sɔn kɛ u la Keɲeba Sigidajɛkulu ka yiriwali kolatigɛjɛkulu fɛ. 
A mumɛ na, a bɛn’a pereperelatigɛ, ko baarabolodalen tan jirala ni ka sɔn kɛ u ma kolatigɛjɛkulu fɛ Fadugu, Medinandi, Tintiba, Maleya, Bilaliba, Kolonba ani Sokondo k’a Fekola ni Betekili fara a kan, (o) duguw ani togodaw ka nafa kama. 
Buli Litile ka fɔ la, o baarabolodalenw musaka mumɛ jate bɛ se sefawari miliyɔn 300 ma.  
Fekola kurandisoba – Buli Litile ka fɔ la, ale ka « izini » min bɛ Fekola ye tilelabaarafɛɛrɛ filanan ye, min bɛ baara la B2Golodi ka sanubɔyɔrɔ dɔ la.   
Mali gɔfɛrɛnaman ye Fekola S. A. sanubɔyɔrɔ bolodiɲɔgɔnma jɔdatigiba ye. Nin baarajɛkulu nafolomafɛnw 80%, minnu bɛ baara la Keɲeba kubeda kɔnɔ, ye B2Golodi ta ye ani 20% ye Mali ta ye.  
Kunnafonidilaw ka ɲininkaliw bɔra kɛrɛnkɛrɛnnenya la, Minankoto sanubɔyɔrɔ ka yamaruyasɛbɛn binni cogoya kan, k’a falen miliyɔn 500 surafɛn sarali la B2Golodi fɛ.  
A ka jaabi kɔnɔ, DEZE Buli Litile ye nin jalaki ninnu kɛ nkalonw ye
A ka fɔ la, k’a kɔdon kuma na min bɛ ka fɔ kunnafonidiminɛnw kɔnɔ, B2Golodi ma foyi sara Minankoto yamaruyasɛbɛn wulili kama.  
AM Ture – K’a kɔdon kunnafoni dɔw la, mɛkalo tile 7 san 2021 minisiriw ni ɲɔgɔn cɛ minisirisariya, min bɛ boli siratigɛlibondaw sigili kan ani sirakandonisumanyɔrɔw ani min b’u tigɛliwari hakɛ dantigɛ, waleyali bɛ ka kɛ a ɲɛma.  
Wa bisigikuma minnu bɛ ka sɛbɛnfuranin sarataw namarabayɛlɛmaniw kofɔ, olu tɛ dɔwɔrɛ ye nkalonkumaw kɔ.
Nafaba b’a la ka minisirisariya kofɔlen kɔnɔko dɔn fɔlɔ, walasa k’a faamuya gɛlɛya min b’a la.  
O minisiriw cɛ minisirisariya sariyasen 2, b’a dajira ko bondaw sigilen labaarali dira wele kɛlen kɔ ɲɔgɔndan na sariya, minnu bɛ senna, batoli kɔnɔ. 
Sariyasen 3 b’a lase ko siratigɛbonda tigɛli bolifɛn fɛ, o bilalen don siratigɛwari sarali kɔnɔ min hakɛw sigilen nin cogo la.  
Bolifɛn sensabaw, o hakɛ ye dɔrɔmɛ 50 ye, sen fila ye minnu kolonsonnen don ani tɛmɛko kelen na.    
Mɔgɔ kelen tɔgɔlamobiliw (dɔrɔmɛ 50 ye, sen fila minnu kolonsonnen don ani tɛmɛko kelen na).     
Takisiw (dɔrɔmɛ 50, sen fila minnu kolonsonnen don ani tɛmɛko kelen na).     
Jamatamobili, minnu mɔgɔw tɛ 25 bɔ (dɔrɔmɛ 50, sen fila minnu kolonsonnen don ani tɛmɛko kelen na).     
Kamiyɔn bɛnni minnu bɛ sojɔminɛnw ta (dɔrɔmɛ 60 sen fila kolonsonnen ani tɛmɛko kelen na). 
Bisiw ani kari minnu bɛ mɔgɔw ta ka tɛmɛ 25 kan (dɔrɔmɛ 60 sen fila kolonsonnen ani tɛmɛko kelen na). 
Mobili girinmanw ani donitalaba wɛrɛw (dɔrɔmɛ 60 sen fila kolonsonnen ani tɛmɛ kelen na). 
Jɔda b’a la fana k’a ɲɛfɔ kelen ko tigɛlisariya bɛ se ka falen san o san, kiimɛni kɛlen kɔ siraw mago bɛ ladonni min na, ka bɛn ni hakɛ sarataw jiginkawuli cogoya ye. 
Wa jama minnu sigilen don siratigɛbondaw masurunna na, waatijansɛbɛnfurata bɛ kɛ olu ye, saratiw bɛ kɛ min dili la ani wari hakɛ min bɛ dantigɛ minisiri ka latigɛlisɛbɛn fɛ, min bɛ sirako kunna 
Ani fana, minisiriw cɛ minisiriyasariya sariyasen 4 b’a fɔ ko siratigɛ ani donisuman bonda min labaarali ma bila mɔgɔ ka bolo kan bɛ mara sirako ɲɛmɔgɔyacakɛda fɛ fo labaaralibaga dɔ ka ta a la.  
Wari sɔrɔtaw peyazi la, min bɛ bɔ nin minisirisariya sariyasen 2  waleyali la, bɛna tila ka bɛn saratiw sigilen ma labaaralibaga ka baaraɲɛfɔgafe kɔnɔ.    
O kɔ, sariyasen 7 ka fɔ la, fangalamɔgɔ minnu bilalen don nin sariya waleyali la, olu ye :  
Jamana siraw ɲɛmɔgɔ, Jamana dugumataamaw, kɔgɔjikantaamaw ani bajikantaamaw ɲɛmɔgɔ, Sira fangatigiya ɲɛmɔgɔba, Zandaramaw ka ɲɛmɔgɔba, Polisiw ka ɲɛmɔgɔba, Sigidalamɔgɔ lakanani ɲɛmɔgɔba, Dugumakɛlɛbolo kuntigiba, Jamana garadiw kuntigiba.   
A ko bɛɛ bɛ ka kɛ a kɛcogo la ! 
Min y’a waleyaliko ye kɛnɛ kan, a bɛ ka kɛ a kɛcogo la, kɔlɔsili ka fɔ la, min kɛra Sira Setigiya Ɲɛmɔgɔmusoba, Lala Koyite, ka kɔsala taama dɔ senfɛ.  
k’a kɛ ani hadamadenyakow bolodiɲɔgɔnmakɛbaga dɔw fɛ.   
O sababu la, Sira Fangatigiya Ɲɛmɔgɔmusoba, Lala Koyite, y’a ɲini ka ɲɔgɔnfaamubaliya bɛɛ wuli ka bɔ yen sɛbɛnfuranindita minnu dilanna « ɔridinatɛri » fɛ ani bololataw labaarali la.  
A ka fɔ la, fɛn minnu ka kan ka sɛbɛn, olu bɛɛ bɛ sɛbɛnfuraninditaw kan, minnu dilanna ɔridinatɛri fɛ.
Min  ye sɛbɛnfuranindita bololadilanw ye, u bɛ labaara dɔrɔn ani waatila bondakurakunda, minnu sigira walima minnu bilala sen kan teliya la ka ɲɛsin magow dilanni ma.  
Labaarabaga ka nimoro, siratigɛbonda sigiyɔrɔ, Sira fangatigi ka danfarataamasiyɛn bɛ kɛ sɛbɛnfuranindita kan walasa  k’a sɛmɛntiya ko hakika don. 
Mmu Lala Koyite ye hakililatigɛ kɛ ko sɛbɛnfuraninditaw bayɛlɛmanen tɛ yen, k’a kɔdon kunnafoniw na, minnu bɛ ka di ani ko sɛbɛnfuranindita bololadilanw bɛna sama ka bɔ sira kan ni sɛbɛnfuranindita dilannen ɔridinatɛri fɛ, minnu ɲinina sɔrɔla bolokɔrɔ yɔrɔnin min na.   
O la, ko bɛɛ bɛ ka kɛ a kɛcogo la nin waati in na !   
Burama Keyita – A kun ye ka ɲamanw bayɛlɛmayɔrɔ k’a kɛ kuran ye Bamakɔ dugu ye, baarakɛyɔrɔ dɔ sigi sen kan,. 
O bolofara min bɛna cooko Sanakɔrɔba komini kɔnɔ, kɛrɛnkɛrɛnnenya la Sinsina, bɛna sendon Bamakoba la, kominiw ka donɲɔgɔnna hukumu kɔnɔ. 
Bamakɔ Disitiriki mɛri, Adama Sangare, ani ƐSIYAYERI Gurupu PEDEZE, Jaje a bɛ fɔ min ma Amadu Sangare, Dugujukɔrɔfɛnkow, Kuranko ani jiko minisiri, Lamini Seyidu Tarawore ka nisɔndiya filɛli kɔrɔ, ye bolonɔbila kɛ, alamisadon zuwɛnkalo tile 17 tɛmɛnen, Radisɔnni Kolɛkisiyɔn na, bolodiɲɔgɔnma gafe dɔ la, min bɛ tali kɛ ɲaman bayɛlɛmani ka kɛ kuran ye, cakɛda dɔ jɔli n’a koɲɛnabɔ baarabolodali kan. 
A tun kɛra mɔgɔba caman ɲɛna, EDEYƐSI Enɛrizi Solisiyɔn Sisitɛmu, ƐSIYAYERI Gurupu tɔnden dɔ, min ye baarabolodali hakilila tabaga ye, ɲɛmɔgɔ, Foje Ibarahima Magiraga ani Sanankɔrɔba mɛri  bɛ minnu cɛla.  
O bolodiɲɔgɔnma kura bolonɔbilalen Disitiriki mɛri ani Enɛrizi Solisiyɔn Sisitɛmu EDEYƐSI, min bɛ ƐSIYAYERI Gurupu la ye ka kuranso dilan ɲamanw bayɛlɛmani kama k’a kɛ kuran ye Bamakɔ dugu ye.    
O baarabolodali, min  b’a ɲini ka dɔ fara kuransira fanga kan, bɛ jamana ɲɛmɔgɔbabaw ka ŋaniya talen jira, siga tɛ min na, ka dɔ fara kuran sɔrɔli kan jama ka hɛrɛ kosɔn.  
O de kosɔn, komini naaninan (KIV) mɛri, Adama Berete, y’a ɲini cakɛdaɲɛmɔgɔw fɛ baaraw waleyali kalifala minnu na, u k’u jija walasa laɲini fɔlenw nin bolonɔbilali senfɛ ka kɛ sɔrɔfɛnw ye .  
EDEYƐSI ɲɛmɔgɔ, Foje Ibarahima Magiraga ka baarabolodali jirali la, a y’a dantigɛ ko baarabolodali laɲini ye ka dɔ kɛ Bamakɔ Disiriki ɲamanko ɲɛnabɔli gɛlɛya dalasali la ani k’a kɛ cogo la, ɲaman ka kɛ nafamafɛn wɛrɛ ye n’a donni ye Mali kuran sɔrɔli la.  
O cakɛda min bɛna cooko Sanankɔrɔba komini na, kɛrɛnkɛrɛnnenya la Sinsina, bɛna don Bamakoba kɔnɔ, kominiw donɲɔgɔnna hukumu kɔnɔ.
A ka fɔ la, o cakɛda bɛna tɔni 1500 jeni tile kɔnɔ ka megewati 40 sɔrɔ. 
A waleyali musaka jatera k’a bila sefawari dɔrɔmɛ miliyari 130 la ; baara 6000 bɛna sɔrɔ ka kɛ a kɔnɔ an’a dafɛ.  
ƐSIYAYƐRI Gurupu PEDEZE Jaje a bɛ fɔ min ma Amadu Sankare, y’a pereperelatigɛ ko Sanankɔrɔba sugandili ka cakɛda in cooko yen, o tɛ gasan ye.
Bawo, a ka fɔ la, ani Laginɛ-Sikaso-Bamakɔ kurantɛmɛsira kolonsonnen ka surun an’a bɛ fɔ min ma «  Bukulu Nɔri » ta.  
Kuran sɔrɔta bilali ka taa EDEYƐMU ka kuransira kan bɛna nɔgɔya o la kosɛbɛ.  
Yann’a k’a dantigɛ ko sigida lamini lakanani ye fɛn ye, min bɛ kɛ kudayi a baarabolodali bilali la sen kan, ni ɲaman baarali ye ani baara kɛli ni baarafɛɛrɛkura y’a kama.  
A laban ye wele bila bɛɛ ka wulikajɔ la, a baarabolodali taɲɛ ɲuman kama jamana bɛɛ ka nafa kosɔn.   
Nin kuransoba in dilanni bɛna dɛmɛ kɛ kosɛbɛ Bamakɔ dugu saniyali la. 
Daɲɛ kelen na, ka Bamako kɛ dugu jɛlen ye. Disitiriki mɛri, Adama Sangare, k’a fɔ la, o siratigɛ la hakililaw tɛ ban, nka Jamanafanga ka ɲaniya n’a ka bilasirali de bɛ majɛ kɛ waati bɛɛ.    
Yann’a k’i nisɔndiya ni bolodiɲɔgɔnma bolonɔbilali y’a ka meri ni EDEYƐSI cɛ, kurandisoba jɔli la, min bɛ ɲamanw bayɛlɛma ka kɛ kuran ye.  
A tilatɔ, a ye bɛɛ ka bilasirali ɲini baarabolodali ɲɛni kama.  
AM Ture – Nin y’a siɲɛ fɔlɔ ye SEYƐSIYA ka ɲɔgɔnye ka kɛ Kidali, a laɲininen kɔ siɲɛ caman.  
A kɛra Alizeri minisiri min b’u ka jamana ni jamana wɛrɛ kow ɲɛnabɔ, Mɔgɔba Sabiri Bukadumu, ka ɲɛmɔgɔya kɔnɔ, Bɛnɲini minisiri, Kolonɛli Isimayɛli Wage ɲɛna ani gɔfɛrɛnaman mɔgɔ wɛrɛw, Pilatifɔrumu ani SEYƐMA kulu marifatigiw tɔgɔlamɔgɔw.  
Minisima tɔgɔlamɔgɔ min tun bɛ ɲɔgɔnye la ye foli kɛ sendonni na k’a caya ani k’a sankɔrɔta Mali ta fan na i ko diɲɛ fɔkabɛn ta fan na.  
Mɔgɔba Zan-Iwi Lediriyan, Faransi jamana Erɔpu an’u ka jamana ni jamana wɛrɛ cɛ kow minisiri ani Afiriki Kelenya Tɔn Bɛn ni Lakana Komisɛri, Mɔgɔba Simayili Sɛrigi, y’a laɲini u sen ka don baaraw la bɔlɔlɔkanɲɔgɔye fɛ.   Mahamati Salɛhi Annadifi,  Diɲɛ Tɔnba Sekeretɛri Zenerali tɔgɔlamɔgɔ, y’a hakila fɔ kunbɛn kɔfɛ, ko « nin y’a san duuru ye, ne sen bɛ SEYƐSIYA la, wa nin y’a siɲɛ fɔlɔ ye ne ka SEYƐSIYA ye ni nin mɔgɔ hakɛ ye minnu sen b’a la.     
O kɔrɔ ye ko diɲɛmɔgɔ bɛɛ faralen don Mali kan ni ka labɛn ka Mali bilasira nin dakun kura la, wa danaya don min bɛ ka kologɛlɛya, politiki ŋaniya yɛrɛ-yɛrɛ min bɛ ka da kɛnɛ kan ».  
Min ye Kolonɛli-Mazɔri Isimayɛli Wage ye, Jamana Bɛnɲini minisiri, a y’a lase ko « danaya hakilina de fɔlɔla ka bɔ a kɔnɔ, ko dɔw faamuyali dafalen.  
O la, jɔda b’a la k’a jira k’a latigɛra ko Mali fan ka to ka dɔ fara danayawalew kan ni kɛnɛkankow ye, ka taa ɲɛ lakanakow la ani  k’a kɛ cogo la taasira sɛbɛn min labɛnna bɛnkan kɔnɔ, taa ɲɛ ka se ka kɛ tiɲɛ yɛrɛ la o ko la, ka gɛlɛyaw jateminɛ bɛn kɔnɔ.   
Mohamɛdi Lamini Uludi Sidati, SEYƐMA perezidan min bɛ golo kan a don, « an ye baara kɛ an Maliden dama cɛ.  
A labɛnni kɛra ni Kidali gɔfɛrɛnɛri ye, wa Malidenw de ye kunbɛn in labɛn, an Malidenw de tun y’a lakana ».  
« SEYƐSIYA don min tara ka taa n’a ye yɔrɔ wɛrɛ la siɲɛ fɔlɔ la, siga t’a la ko nin waatilabaara Kidali mara kɔnɔ ye bɛn, bɛnɲini taamasiyɛn ye Mali denw ni ɲɔgɔn cɛ. 
Nin waatilabaara bɛ seereya di a kɛbaga bɛɛ ŋaniya la bɛn kama Mali la », Habala Agi Hamizata, Pilatifɔrumu kumalasela yen in ɲɛfɔ. 
«  Ka Mali bandari ye finifana na Kidali dugu kunna, o ye wasoko ye an bolo.   
Maliden ŋuman bɛɛ bɛ waso ni nin wale ye, seginni fanfɛ kow kɛcogo la, min ka kan Mali la », Kolonɛli Modibo Kone, Lakana ani Sigidalajama lakanani  minisiri. 
SEYƐSIYA waatilabaara min taara ka taa n’a ye yɔrɔ wɛrɛ la, ka kan ka baara kɛ DEDEYƐRI taabolo kan, fangabulonw yɛlɛmaniw lateliyali, fɛn wɛrɛw cɛla.   
An ka hakilijigin kɛ ko Jamana mɔgɔ kologɛlɛnw fanba b’a fɛ bɛnkansɛbɛn bɛn kama kalanko kura  ka kɛ.  
Berehima Jalo – Jamana faraɲɔgɔnkanntolatantɔn bɛn’a ka teriyantolatan sabanan ani laban kɛ ni Tinizi ye, FIFA ka donw (zuwɛn 2021) sababu la.  
A ɲɔgɔnkunbɛn bɛna kɛ tarata zuwɛn tile 15 Aradɛsi ntalatanyɔrɔ Hamadi Agerebi la.  
Nin ɲɔgɔnkunbɛn kalifara Misirajamana jalatigɛla mɔgɔsabakulu la.  
Cɛmancɛjalatigɛla, Ibarahimu Nuredini bɛna dɛmɛ a fasodenɲɔgɔnw Ahamadi Tuwufiki ani Hani Abedelifatani fɛ.  
Nɔnabilajalatigɛla bɛna kɛ tinizika Yusiri Buwali ye.  
Alizeri dɛsili (0 – 1), zuwɛn tile 6 tɛmɛnen, teriyantolatan fɔlɔ senfɛ, filanibintolatan (1 -1 ) ƐRIDE Kongo fɛ, jumadon tɛmɛnen, Tinisi kɔfɛ kɔfɛ, Mali Samatasɛgɛw bɛn’a ɲini k’u yɛrɛ kunmabɔ.  
Dɔwɛrɛ tɛ daga Mohamɛdi Magasuba ka cɛdenw ye ni sebaaya tɛ.
Ntolatan in senfɛ, ntolatanna jɔyɔrɔtigi caman bɛna Tinizi jɛ,  i n’a fɔ Yusɛfi Masakini, Ferezani Sasi, Dilan Boronni walama Wahabi Kahaziri. 
Juma tɛmɛnen, Samatasɛgɛw ye filanibin kɛ Kongo Waraninkalanw fɛ ( 1 – 1 ).  
A fililen ka taa kɔfɛjow kɔ la, minnu kɛra i na fɔ u tɛ yen, ƐFISE Nanti ɲɛfɛjɔ, Kalifa Kulubali, dun tun ye celu dayɛlɛ Samatasɛgɛw ye (sanga 4nan).  
Jamana faraɲɔgɔnkantolatantɔn, mɔgɔw falennen ka caya, ye san sɔrɔ u kan, nk’a ma se ka filanan fara celu donnen kan.   
Tako filanan na, Kiyasunbuwa, min jɔyɔrɔ bonyara Kongokaw ka jɔ kɔnɔ, de tun ye tiɲɛni bali Dunbiya ɲɛkɔrɔ (miniti 55nan).   
Waranikalanw kununna ntolatan labanwaatiw la ni ka ntola cili kelen tilen jɔ ma Akolo fɛ, Munkoro ye min donni bali.  
Nka Raza Kasabilanka ka ɲɛfɛjɔ, Bɛni Malango, tun labanna ka filaninbin daraki ni Mutusami ka cibabaw dɔ kunkololatuli ye. ( sanga 86nan).  
Usumani Kamara – A cɛsirilen n’a haminen cɛmancɛlafanga waati taɲɛ ɲuman na, min laɲininen don Mali fasojama bɛɛ fɛ, kabini waati dɔ la, minisiriɲɛmɔgɔ Sogɛli Kokala Mayiga ye taamaw caya ka taa bɔ mɔgɔw ye, minnu kɔnna a ɲɛ a jɔyɔrɔ la.  
O cogo la, araba zuwɛnkalo tile 23, Bubu Sise kɛra a jatigi ye.  
Foyi kɛli man bon kojugu Mali kama !  
Dɔgɔtɔrɔ Sogɛli K. Mayiga minisiriɲɛmɔgɔ, gɔfɛrɛnaman ɲɛmɔgɔ ka taali Bubu Sise fɛ, minisiriɲɛmɔgɔ kɔrɔ, y’a misalija ɲuman ye.  
O cogo la, arabadon zuwɛn tile 23 san 2021, Dɔgɔtɔrɔ Sogɛli K. Mayiga ka badenyataamaw hukuma kɔnɔ, janko ka taa bɔ PEYƐMU kɔrɔw ye, a bisimilala Dɔgɔtɔrɔ Bubu Sise fɛ walasa ka kuma Mali dɔrɔn kan.
Cɛ min bɛ san 28 na, n’a jɔra a la k’a ye tɛgɛ ci jamanakiuntigi tulo kɔrɔ, kirisigi senfɛ, bilala kaso la. 
Damiyɛn Tarɛli, min tun dɔnnen tɛ kiricakɛdaw fɛ fo nin yɔrɔ la, ɲangira fana ni diyagoyabaara ye walima degelikalan ani marifa marali kɔnni a ma san duuru kɔnɔ.  
A tun bɛ se k’a ɲini a ka kiri ka bila kɔ la, walasa k’a ka lafasali labɛn, nk’a y’a fɔ a ka kiri ka tiga a nɔ goni na.   
Nin tɛgɛ cili ɲɛ kan,
min tɛ bɛn cogo si la, ye kojugukɛ wale ye, min ye dabɔnkama ye.  
forobakiritigɛla tɔgɔlamɔgɔ y’o kɔkɔrɔdon, ka sin cɛ san 28 ma, kunsigi janw, « tisɔrɔti » ɲugujilaman ani « lunɛti » dalen a nun kan, min tun ka kiri bɛ ka tigɛ kiritigɛ kiri telimen na.  
Jamana lafasalikiritigɛla jɔrɔla ni kojuguseginkanni farati ye, a kɛtɔla k’a fɔ k’ale ɲɛ bɛ kungɛlɛnya sumanen sugu dɔ la nin Sɛnwaliye sigibaga in na, o min dɔnnen tɛ kirisow fɛ ani min ye tɔn w mɔgɔ ye sira bɛ minnu ni seko ni dɔnkow kɛlɛladegew cɛ, hadamadenya tariku waati jan belebele filanan tɛmɛnen ani « manga » ka diɲɛso.  
Nin tɛgɛ cili tulo kɔrɔ, min dara Emaniyɛli Makoron kan, ye politikimɔgɔw bɛɛ dusu bɔ, hali n’a ya sɔrɔ Jamana perezidan ye dɔ bɔ a wale juguya la, a kɛtɔ ka kelennakow kofɔ minnu bɛ kɛ hadamaden kojugukɛlabaw fɛ.   
Nin latigɛ bɛna filɛ, k’a sɔgɔbɛ ani hali a bɛna kɛ welewele ye diɲɛ kunnafonidiw na.    
Alɛkese Perɛn ye nin fara a kan, kasɔrɔ kunnafonidila caman tun bɛ kiritiso kɔnɔ. 
Ne tun hakili t’a la ko n y’a bolo minɛ. Damiyɛn T. tɛ sɔsɔli si kɛ kow la.   
BEYƐFEYƐMUTEVE y’o lase. 
Min ye jakow ye, minnu bɔra jɛkuluw ka hadamadenya bɔlɔlɔsiraw barokɛyɔrɔw kan, Doromuka san 28 y’a dantigɛ.  
N ye jaw ye waati kelen min n’aw y’a ye. 
Ni k’a fara a kan. 
Ne miiriw la, n hakili t’a la ko n y’a bolo minɛ.  
A y’a lakale fana ko,  
Mobili kɔnɔ, tuma min na an tun bɛ makɔnɔni na, an tun y’a fɔ an kɔnɔ k’an bɛna ko dɔ kɛ min bɛ nɔ bila, k’a ɲininka politikiko dɔw kan, ka « zile » nɛrɛmuguman dɔ ta walima Fansi bandari, nka an ye hakilila falen.  
Damiyɛn Tarɛli sɔnna k’a ye perezidan bugɔ cogo la, min tila a la.  
A ka ko man di n ye, wa tuma min na a tilenna k’i ɲɛsin ne ma, a fɔlɔla ka bala n na. 
a y’o lakale, ale min ko a bila a la « zile zoniw » fɛ, olu minnu kumakan tɛ mɛn bilen.  
Yann’a ka ɲɛfɔ a yɛrɛ ye. 
A ka kɛlɛ don. 
A b’a ɲini ka Faransi denmisɛnw lasɔrɔ. 
Tuma min na n y’a ka mɔgɔlandi ani nkalontigɛla filɛlikɛcogo ye,
n y’a faamu, ko a tun b’a fɛ ka ne kɛ kalatala ye, min bɛna se ka kalafili ale ye, a y’o lakale.  
Kiritigɛlaw ka perezidanmuso dabalibanna ni nin walekɛcogo ye, kasɔrɔ mɔgɔ min bɛ bolo la bɛ k’a fɔ k’ale ye seko ni dɔnkow kɛlɛladegew kɛli kanubagaba ye.  
Baarantan ani min bɛ balola ni ERƐSA ye, mɔgɔ min bɛ bolo la jɔra a ka lakɔlikalan gɛlɛyaw la , k’a da a ka sɛbɛnnikalan ferekeferekeli la, « baki » sɔrɔli kɛko fila la, fure labɛnni k’a bali toli ma degelikalan min kuntigɛra yanni jamana ka seereyasɛbɛn ka sɔrɔ.
Kabini a fa ka fatuli, nin y’a san fila ye, a ma segin ka baara kɛ.  
A ka soronadoni kɔnɔ, a ka awokamuso, Elodi Geliye, y’a yɛrɛ dusu kamakami ni kunnafonidilaw jɔyɔrɔ ye. 
Nin y’a lɛrɛ 48 ye, jahanama bɛ lamini kan.
Ani k’a ɲini kiritigɛlaw fɛ, u k’a dan hakɛ.   
A ka laɲini tun ye ka kumafalen kɛ ni perezidan ye.
A (awokamuso) y’o fara a kan, a kɛtɔ ka sɔn ko walekɛcogo don kɛrɛnkɛrɛnnenya la min ma bɛn k’a bɔ mɔgɔ gansan na,
Min ma deli abada ka mɔgɔ bugɔ.
Ne hakili la a y’a kow juguya faamuya,  
N’an tora kow tiɲɛ kɔnɔ, n ye Emaniyɛli Makɔrɔn tulo ci dɔrɔn, bawo tilenbaliya dusukundegun bolila n farikolo la. 
O ni fɔlɔ kɛlɛŋanaya tɛ sira la walima ne yɛrɛbakun ka baarakɛtaw.   
y’a jaabi ten. 
Damiyɛn Tarɛli y’a lakodɔn ko ale bɛlɛnyɔrɔ ye politikikɛnɛ kininyanfan ye.  
a ka fɔ la,
Makɔrɔn b’an ka jamana binkojuguya de jira.
a y’o bɔ a da.  
A dusu laminnen hadamadenya tariku waatiba tɛmɛnen filanan kow fɛ, a y’o sara mɔgɔw la tuguni
Kɛlɛŋanaya waati kɔn, mɔgɔw tun tɛ nkalon fɛ.   
Min y’a kulokan « Mɔntezuwa », « Sɛndeni » ye,
a b’o ɲɛfɔ nin cogo la. 
O bɛ tali kɛ fɔlɔ kɛlɛŋanaw ka faraɲɔgɔnkankulo la, fasodenya ganselikuma don. 
[ …]   Fɔlɔ kɛlɛŋanaya ye kumakan ye.
Siga bɛ n na k’a fɔ ko ni ne tun ye Emaniyɛli Makɔrɔn wele npanmuru mɔgɔfilakɛlɛ la tile bɔtuma, a tun na n jaabi.  
Ni Mɔntezuwa kɔrɔ ye an ka taa, ale bolo, 
Makoroni bɛ tali kɛ Emaniyɛli Makoron ka politiki la jamana kɔnɔ,
Hakilijigin na, cɛ y’a dɔnkili da : « ka makɔrɔni dafiri duguma ». 
Jamafoli senfɛ.  
Emaniyɛli Makɔrɔn, min tun t’a kiri kɛnɛ kan, ye kunnafoniɲininkalijaabi kɛ a waati kelen na BEYƐFEYƐMUTEVE la.  
Jamanakuntigi seginna o wale kɛlen kan, k’a kow dan hakɛ la.  
O cogo la, Elize luwanse b’a jate ko jamana tɛ waati goni na, i n’a fɔ Zilezoniw ka gɛlɛya waati an’a y’a fisaya k’i sinsin kow taafan ɲuman kan a bɛ ka min ye Faransi. 
An kana kɔrɔ don nin nalonmayawale ani min ye ɲankata ye [ tɛgɛ cili ɲɛ kan] la, ka tɛmɛ fɛn kan a bɛ min fɔ.  
Ale ka fɔ la.  
Fo k’a dan hakɛ la ani foyi kana kɛ i ko fɛn tɛ […] ko jugu tɛ, ka tɛgɛɲɛ sɔrɔ tulo kɔrɔ ni mɔgɔ bɛ taa jama fanfɛ.  
a y’o fara a kan. 
Emaniyɛli Makɔrɔn banna k’i dantigɛ a kɛbaga ka kiri teliman kan, alamisa.
Jamana perezidan bolo,  
kojugukɛ yɛrɛyɛrɛ, o tɛ nin ye. 
Nka min yɛrɛ don, o ye min bɛ da musow kan, n’u bɛ sa u taamaɲɔgɔn an’u furukɛ ka bugɔliw la. 
Bawo, musofaga ka ca halibi, an bɛ kɛlɛ kɛ ka sin minnu ma ni barika ye.
walima mɛriw fɛ, bin bɛ kɛ minnu kan.  
O cogo la, lɛrɛ 24 a kow kɔfɛ, polisiw bɔra « Mayine Kanfe » gafe kelen kan, sɛgɛsɛgɛli yɔrɔwoloma senfɛ, min kɛra sigannamɔgɔ filanan, Aritiri S., ka so
kunnafonidisɛbɛn min sɛbɛnna aliman ka diyagoyafangatigi, Adɔlifi Hitilɛri, fɛ san 1924 ani san 1925 cɛ, 
ani fana maramafɛn caman, an kunnafonidiɲɔgɔn minnu bɛ Pariziyɛn na y’o da kɛnɛ kan, araba zuwɛn tile 9.
Faransi Bile ka fɔ la, muru surun daduman fila, npamuru ani fana marifa kɔrɔ (olu) ko n’a kɛ a ye. 
Bɔ tun kɛra kaban marifa ladegew kan sikannamɔgɔ jɔnjɔn fɛ, Damiyɛn T., min tun ye tɛgɛ ci jamana perezidan tulo kɔrɔ jamalafoli dɔ senfɛ, tarata wulafɛla la, Tɛn-Lɛrimitazi. 
Aritiri S. bɛna welelisɛbɛn sɔrɔ ka taa kirida la, san 2022 kalo wɔɔrɔ filanan kɔnɔ, ka sariyasɔsɔw jaabi, minnu sirilen don maramafɛnw maralen n’a bolo ka bɔ sariya kɔnɔ, minnu sɔrɔla a ka so, Jamana Lafasalikiritigɛla, Alɛkisi Perin, y’o pereperelatigɛ.  
Sɛgɛsɛgɛli kunfɔlɔw fɛnw sɔrɔlen b’a jira cogo min na, Damiyɛn T. ye hadamadenya waati kɔrɔba filanan tariku kanubaga ye,  n’a bɛ masayafanga kininyanfannunkun kow filɛ hadamadenya bɔlɔlɔsiraw barokɛyɔrɔw kan, nka ni mɔgɔw b’a cogoya fɔ i ko a tɛ politiki kɛ an’a tɛ ɲankata kɛ a ka komini kɔnɔ. 
A sigiyɔrɔ la, Sɛn – Waliye (Doromi), a ye tɔn fila sigi seko ni dɔnkow kɛlɛladegew kan minnu bɛ Erɔpu tarikuw kɔnɔ.   
ɲina kɛra kɛlɛkɛcogo minnu kɔ, n’u kɛbagaw bɛ mɔgɔ 1 500 bɔ Faransi.  
Ani kɛlɛdaganinsigiw tulonw. 
« Yutubu » sanfɛ, Damiyɛn T. ye kininyanfannunkun jafilɛyɔrɔ caman delinafilɛbaga ye, i n’a fɔ Hanri de Lɛsiken ta, o min ɲangira 2018 san, k’a da dusukunjuguya dalakɔrɔbɔli kan ani diɲɛ kojugubakɛ sɔsɔli. 
Walima masayafanga taw, i n’a fɔ Riseliye ka jɛkulu ta.  
A ka Fɛyisibuku sɛbɛnfuraɲɛ b’a jira k’a bɛ « Akisiyɔn faransɛzi Liyɔn » kulu ta fɛ, ani dɔwɛrɛw, minnu b’o sira kelenw kan. 
Ka bɔ : https : / / www. Lepoint . fr /    -   Dɔgɔkun tɛmɛnen, Bɛnkansɛbɛn, jamana bɛn ani bɛɲini kama, min bɔra Alize baarataabolo la, Kɔlɔsilikɛjɛkulu ka ɲɔgɔnye sankɔrɔtalen 5nan dayɛlɛna Kidali.  
Afiriki ani Erɔpu jamanaw cɛko ɲɛnabɔla caman sen donna o ɲɔgɔnye la.  
A kɛli ɲiniko fila tiɲɛna san 2019 ani 2020 kɔnɔ, nin sen ta kɛra a ɲuman ye.  
Alamisa, feburuyekalo tile 11, san 2021, Alize Bɛnkansɛbɛn  
kɔlɔsilikɛjɛkulu y’a ka ɲɔgɔnkunbɛn sankɔrɔtalen fɔlɔfɔlɔ kɛ Kidali, a bɔlen kɔ a dɔgɔ kɔrɔ siɲɛ fila kasɔrɔ don wɛrɛ ma fɔ a la ani fɔkabɛnw jijalen kɔ bolonɔbilalaw, fan kelen fɛ ani fanga kura mɔgɔw fan tɔkelendɔ fɛ, minnu y’u ŋaniya ɲuman jira a ɲɔgɔnkunbɛn kɛli la, (olu) ni ɲɔgɔn cɛ.  
SEYƐSIA ɲɔgɔnye, min labɔra Bamakɔ kɔnɔ, kɛra Afiriki ani Erɔpu jamanaw cɛko ɲɛnabɔla caman ɲɛna, farajɛjamana fangabatigiw tɔgɔlamɔgɔw caman tun bɛ minnu cɛla, i n’a fɔ Faransi ani Lamerikɛnjamana ani ONI tɔgɔlamɔgɔ min bɛ Mali la. Nka nin SEYƐSIA ɲɔgɔnye 5nan sankɔrɔtalen ko kura tun ye Faransi minisiri min b’u ka jamana ani jamana wɛrɛw cɛko ɲɛnabɔ sen donni y’a la, n’a kumana bɔlɔlɔkanɲɔgɔnye fɛ an’a ye SEYƐSIA ka Kidali ɲɔgɔnye in mankutu  ko taamasiyɛn ɲuman don.     
Afiriki kelenyatɔn, Bɛn ani Lakana Komisɛri fana tun b’a la bɔlɔlɔ fɛ.  
O ɲɔgɔnye sankɔrɔtalen senfɛ, diminko bɛɛ tun bɛ ɲɔgɔnsɔsɔw tabali sanfɛ, Kidali taabolo min ye ko ferekelen ye halibi, DEDEYƐRI koɲɛnabɔta min bɛ mɔgɔ ɲɛ gan, sen tun b’olu la.  
Bɛnɲini minisiri, Kolonɛli Isimayɛli Wage, y’a da mɔgɔw tulo kan ko sisan a ka ca kɔrɔnfɛmarabolow kɛlɛcɛ 400 ye, minnu bɛ degelikalan na walasa k’u don mali kɛlɛbolow kɔnɔ.    
Magoɲɛcakɛda fɔlɔw seginniko Kidali kuma fana fɔra. O siratigɛ la MINISIMA ye ŋaniya ta k’a bolo bila npalan kɔnɔ k’o barabolodanafolo bɔ, min bɛ taa jɔ dolari miliyɔn kelen na.   
Nin Kidali SEYƐSIA ɲɔgɔnye sankɔrɔtalen fɛn min bɛ to hakiliw la, o ye Jamana darapo yɛlɛnni ye dugu kunna, (o min ma kɛ) kabini kalo damadɔ.  
Ka mɔgɔw hakili jigin ko Mali bandari layɛlɛnna Kidali dugu kunna IBEKA ka fanga waati la, minisiriɲɛmɔgɔ Dɔgɔtɔrɔ Bubu Sise ka taama senfɛ. 
Usumani M. Tarawore  -  Mali gɔfɛrɛnaman ye bolodiɲɔgɔnma jɔyɔrɔtigi ye BEDEGƆLIDI bolo, a ɲɛmɔgɔba min bɛ Mali la, Wiliyamu Bili Litile, ka fɔ la.   
BEDEGƆLIDI – Mali ɲɛmɔgɔ, Wiliyamu Bili Litile, n’a ka ɲɛmɔgɔyajama ye kunnafonidilajɛ sigi baarada daga la, zuwɛnkalo tile 14 tɛmɛnen, walasa ka san 2020 bakurubajate bɔ, ka gɛlɛyaw kofɔ minnu sɔrɔla yann’a ka baara nataw ɲɛfɔ.  
Bili Litile ka fɔ la, sɔrɔ bonyali min kɛra san 2020, (o) dadiyara a baaradasigi nafolobɔlaw la an’a kɔnɔmɔgɔ caman wɛrɛw Mali la, a y’o pereperelatigɛ.  
BEDEGƆLIDI ye sefawari miliyari 34 sarawari ɲɔgɔnna sara a ka baarakɛlaw ye ani hadamadenya nafamafɛnw, miliyari 162 gɔfɛrɛnaman ye, miliyari 2,1 sigidalajɛkuluw ka yiriwalinafolobɔ la ani miliyari 82 fɛnw sannen Mali la.    
San 2020, Fekola dugujukɔrɔmafɛnbɔyɔrɔ dugujukɔrɔmafɛnbɔyɔrɔ ye sanu ɔnsi 622 000 bɔ. 
San 2021 kalo saba fɔlɔ kɔnɔ, Fekola dugujukɔrɔmafɛnbɔyɔrɔ tɛmɛna a baaraw bonyali waleyaliw fɛ, ni sanu ɔnsi 125 088 bɔli ye, n’o bɛ bɛn 7% (8 . 088) ma ka tɛmɛ ɲɛsigilen kan.     
San 2021, Fakola dugujukɔrɔmafɛnbɔyɔrɔ tun ka kan ka sanu bɔ k’a ta ɔnsi 530 000 la ka se 560 000 la, k’a bɔli musaka ta Lamerikɛnw ka dolari 405 la ka se 445 la ɔnsi kelen an’a sɔrɔwari mumɛ (ƐRIPEZE) jɔ Lamerikɛnw ka dolari k’a ta 745 la ka se 785 ma ɔnsi kelen.   
mɔgɔ tun bɛ se k’o kalan kibaruyadisɛbɛn kɔnɔ, min dira kunnafonidilaw ma.  
Bili Litile ka fɔ la,  BEDEGƆLIDI bɛ jɔda kɛrɛnkɛrɛnnen di sigida mɔgɔw tali ma baara la ani sigidalajɛkuluw yiriwali ma.  
San 2020 laban na, BEDEGƆLIDI ye baara kɛ ni Maliden 2 053 ye ani jamana wɛrɛ mɔgɔ 130 ye.  
O kɔrɔ ye ko anw ka baaraden 94% ye maliden ye. 
a y’o dantigɛ.
A dugujukɔrɔmafɛnbɔyɔrɔ baarada bɛ sigida cakɛdaw fisaya, minnu bɛ lakana dugumada wajibiyalen kɛli labato, i n’a fɔ sannikɛsɛbɛn dili « laso » hakɛ camanba sanni na maliden minɛndila ma.   
Sariya bɛna fɔ Mali la ani yamaruyasɛbɛn bɛna di an ma.   A ye ladɔnniyali kɛ, ko k’a ta san 2016 la ka se san 2020 na baarada ye sefawari miliyari 3 don hadamadenyakow yiriwali la.   
A ye baarabolodali kofɔ    Bolonɔbila.     
Togadaw kɔnɔnayiriwali baarabolodali (PEDEYƐRI), baaradegekalan ni baaraw bɛnɲɔgɔnma Keɲeba kubeda kɔnɔ baarabolodali ani bolodiɲɔgɔnma ni UNISƐFI ye denmisɛnw ani npogotigiw ka yɛrɛta kama Mali la.   
San 2021 baarabolodali kuraw jirala ani ka sɔn kɛ u ma Keɲeba sigidajɛkulu yiriwali ɲɛmɔgɔyakulu fɛ.  
Bakuruba la, baarabolodali tan jirala ani k’u lakodɔn ɲɛmɔgɔyakulu fɛ, Fadugu, Medinandi, Tintiba, Maleya, Balaliba, Kolonba Sokondo, Fekola ani Betekili duguninw ni togodaw ka nafa kosɔn.  
Baarabolodaliw wari mumɛ bɛ bɛn sefawari miliyɔn 300 ma.  
Kibaruyadisɛbɛn y’o ɲɛmisɛnninw ɲɛfɔ.   
BEDEGƆLIDI - Mali ɲɛmɔgɔ ye tile kurandiso jɔli kofɔ Fekola, kuranlakurayataw yiriwaliko hukumu kɔnɔ.
Bili Litile seginna ko kan, a fɔra min ma Menankoto yamaruyasɛbɛnko.  
ale ka fɔ la,
sariya bɛna fɔ Mali kɔnɔ, wa yamaruyasɛbɛn bɛna di an ma.  
Sisan, an y’an ka ɲininikɛsɛbɛn sama ka bɔ kiritigɛbulonba la,  a y’o ɲɛfɔ,
Ni marabulon ma sariya fɔ, anw labɛnnen don ka taa jamanaw ni ɲɔgɔn cɛ fɔɲɔgɔnkɔ banniwale la,
a y’o kankarida.  
Bili Litile ka kuma jɛlen. 
BEDEGƆLIDI – Mali ma foyi sara yamaruyasɛbɛn binni kama, min dira minisiriɲɛmɔgɔ kɔrɔ, Mukutari Wani, fɛ.    
Nkalon jugu don.  
An y’a ŋaniya ka taa jɛlenya dafalen na
a y’o sɛbɛkɔrɔfɔ. 
Gɛlɛya si tɛ baarada ni minisiriso cɛ, min bɛ dugujukɔrɔmafɛnkow kunna, nk’a bɛ baara kɛ sariya batoli kɔnɔ k’a dafa walasa a tɔgɔ jɛlen ka to.  
Ni marabulon ye yamaruyasɛbɛn di an ma, an bɛna fɛnbɔli daminɛ ɲinan san kɔnɔ.   
N’an sera ka baara kɛ an ka Menankoto yamaruyasɛbɛn kan, o bɛna to an ka se ka dɔ fara an ka bɔta kan.  
Bili Litile ye nin fɔ. 
Ale fɛ,
Mali gɔfɛrɛnaman ye bolodiɲɔgɔnma jɔdatigi BEDEGƆLIDI bolo.  
Jɛɲɔgɔnya ɲuman bɛ anw ni gɔfɛrɛnaman cɛ waati bɛɛ 
An bɛ baara kɛ an bolodiɲɔgɔnma kɛbagaw ni ɲɔgɔn cɛ. 
BEDEGƆLIDI - Mali ɲɛmɔgɔ ye baarada cakɛlaw fo u la cɛsiri la an’u ka kologɛlɛya.  
Siyaka Dunbiya, BEDEGƆLIDI jamanaw cɛ perezidan dankan, min bɛ Wankuwɛri (Kanada),   Bili Litile bɛ Bamakɔ walasa ka dugujukɔrɔmafɛnkow baarada ta kokura, min ye falatɔ ye kabini Mohamɛdi Jara ka yɔrɔnin kelen baarabila la, mɛkalo tile 17 tɛmɛnen, k’a da dugujukɔrɔmafɛnko yamaruyasɛbɛn diliko dɔ kan. 
BEDEGƆLIDI ɲɛmɔgɔ kura ye kunnafonidilajɛ sigi ntɛnɛndon zuwɛnkalo tile 14. 
-maliwɛbu.nɛti  - A ɲɔgɔkunbɛn ni kunnafonidilaw ye laɲini fɔlen tun ye ka dugujukɔrɔmafɛnkow baarada ka baara kɛlenw cogoyaw fɔ k’u walawalan.   
Nka don kibaruya min sirilen don Manankoto yɔrɔ fɛnbɔli yamaruyasɛbɛn diliko kura dusutiɲɛko la, o y’a yɛrɛ sɔrɔ kumafalen kɔnɔ.  
Ɲɛmɔgɔ ka fɔ la, k’a kɔdon fɛn na min bɛ fɔ kunnafonidilanw fɛ, BEDEGƆLIDI – Mali ma foyi sara Manankoto yamaruyasɛbɛn binni kama.  
Lajɛ kumakɛla ɲumana, Manankoto yɔrɔ min bɛ Keɲeba fɛ ka fɛnbɔli yamaruyasɛbɛn sɔrɔla san 2012 dugujukɔrɔmafɛnko sariya sigibaju kan.    
Nka, san 2019 de dugujukɔrɔmafɛnko sariya sigibaju kan dugujukɔrɔmafɛnkow minisiri ye fɛnbɔli yamaruyasɛbɛn di kokura.
K’o kɛ, hali n’a y’a sɔrɔ BEDEGƆLIDI y’i da marabagajɛkulu ka fɛn wajibiyalenw bɛɛ kɔrɔ.   
Gɛlɛya si tɛ anw yɛrɛbakun ni minisiri cɛ. 
Bili Litile y’o dantigɛ. 
Nka, ɲɛmɔgɔ y’a jate ko marako gɛlɛya dɔ kɛlen na kɛ.
Se kɛlen Kiribulonba ma.   
Mohamɛdi Jara, ɲɛmɔgɔ kɔrɔ ka baarabila kan, lajɛ kumakɛla y’a jate k’a ye baara bila a yɛrɛ ma.  
Kow cogoya tun ka goni, o la, a ye baara bila bɛɛ ka hɛrɛ kosɔn. 
BEDEGƆLIDI kotigi kura y’o sɛmɛntiya. 
Bi, Manankoto yamaruyasɛbɛnko sɛbɛnw bɛ kiribulonba ɲɛkɔrɔ.     
BEDEGƆLIDI ka laɲini, latigɛlisɛbɛn ka ta walasa k’a sɔrɔbaga kura ka baaraw lajɔ, (o) ma lamɛn kiribulon mɔgɔw fɛ. 
An bɛ kiri jaabi makɔnɔ a koɲɛ kɔnɔkow kan.  
Bili, min m’a bɔ a la k’a fɔ se bɛ kɛ diɲɛ sariyatigiw ma, n’a tɛ ɲɛ o ko, y’o dantigɛ
Mamadu TOGOLA  /  maliwɛbu, nɛti  -  Sɛgɛsɛgɛli kɛlen Sɛgɛsɛgɛlaba ka cakɛda (BEWEZE) fɛ, Buguni duguba yɛrɛmarakafo (SEYIBE) meri la, k’a ta zanwuye tile 1ɔlɔ san 2017 la ka taa a bila desanburu tile 31 san 2019 waati la, bɛ mɔgɔ sɔn hakili la.  
Komini baarakɛlakulu ka tiɲɛniba kɛra sababu ye, san fila marali kɔnɔ, ka wo bila meri kɛsu la, min ka ca ni sefawari miliyɔn 208 ( dɔrɔmɛ 208 28 757 ) ye.  
A mɛri, Mamuru Kulibali bɛ faratiba la.  
Belebeleba.    
A tiɲɛnikɛɲɔgɔnw fana.  
Tɔɔrɔkoba !    
Bi, an bɛ maloya k’a fɔ anw ye Buguni meri baarakɛlaw ye.  
bawo, meri dawula kɔrɔ tiɲɛna.   
Wariw ŋanamuŋanamuniw bɛ fara bɛɛ mago bɔli la, k’a caya,  meri baarakɛlako ka baara la.  
Ka dusutiɲɛkow jate bɔ o la, minnu tɛ ban mɛri baarakɛlakulu cɛla. 
Wale sankɔrɔtalenw ani kologɛlɛnw, Buguni duguba yɛrɛmarakafo baarakɛla dɔ y’a meri marali magosaba cogoya fara ɲɔgɔn kan ni nin kumaw, 
Yann’a k’a fara a kan, a dusu kamikaminen, 
anw bɛ fɛn min ɲini an ka ɲɛmɔgɔw fɛ dɔrɔn, o ye ka nin ŋanamuŋanamuw kɛbagaw bila ka taa kiritigɛlaw ɲɛkɔrɔ.  
N’o ma se ka kɛ, k’an bɔ an ka magosamɛri bolo, min ye Buguni duguba yɛrɛmarakafo firi dingɛdunba kɔnɔ.
An kunnafonibagaw ɲumana, Buguni meri bɛ sikara la.
Ŋanamuŋanamu, minnu bɛ cɛ pelu la, yuruguyurugu, masurunnamɔgɔdɛmɛ.   
na kɛ nin meri sa joona sinti la, siniɲɛsigi ɲuman dun ɲɛsigira min ye. 
Fɔlɔ, marakojuguya.   
Ka da an kumakɛɲɔgɔnw na, a bɛ ka juguya ka taa a fɛ.  
Wa bi ka jugu kunun ye.  
Ka bɔ ferekejuguw la ka taa ɲagamijuguw la, k’a ta zanwuye san 2017 la ka ta desanburu san 2019 la,  Buguni Mɛri, Mamuru Kulibali, n’a ka baarakɛlakulu ka farikoloɲɛnajɛ mandi kɛra ladamubaliya  ye baarakɛnafolo la, o min wolola tiɲɛniba la.  
Gafew kɔnɔkow kan, baarakɛla dɔ bɛ meri kɔnɔnakɔlɔsili lataamacogojugu ɲɛfɔ. 
Fɛn sɔrɔlenw DAWO ( Baaraw sugudilisɛbɛnw) feereli la bilabaliya u diyɔrɔ la, k’u hakɛ mumɛ se sefawari  dɔrɔmɛ 190 000 ma ani lakɔlikaramɔgɔsaraw sarali, minnu tɛ Buguni komini kɔnɔ k’a hakɛ mumɛ kɛ sefawari miliyɔn 126, 7 ( dɔrɔmɛ 126  142 431) ye. 
Ani ko kolon wɛrɛw, minnu yera Buguni meri marali la, dugukolosɛbɛnw falenni wari sarata dɔgɔmanin dan sigilen minɛbaliya, k’a hakɛ mumɛ kɛ an ka wari miliyɔn 53 (sefawari dɔrɔmɔ 53 199 950) ye ani wari sɔrɔta minnu bɛ bila kɛsu kɔnɔ kasɔrɔ sigi ma kɛ u kunna, k’a hakɛ mumɛ kɛ miliyɔn 10 (sefawari dɔrɔmɛ 10 24 850) ye.   
Wa ko gɛlɛyayɔrɔ min bɛ to hakili la, an kunnafonibagaw ka fɔ la, o ye ko Buguni mɛri, Mamuru Kulibali, kelen pe bɛ nafamafɛnw sɔrɔ a man kan ni minnu ye, k’a hakɛ mumɛ se sefawari miliyɔn 3,8 (dɔrɔmɛ 3 175 000) ma.  
U jɛlen, Buguni meri baarakɛla dɔw ye lataamacogojuguyaw kofɔ, minnu yera meri baarakɛlakulu ka marali kɔnɔ, olu bɛ sariya sira la ani kɔnɔnasariya sira la. 
Nafolobaara minnu tɛ sariya kɔnɔ warikow ɲɛnabɔli la, olu bɛ fara a kan.  
An kumakɛɲɔgɔnw ka sɔrɔ ka tɛmɛ ni kuma ye ko Meri marakɛcogo kɛbagaw kelenkelenna bɛɛ t’u jɔyɔrɔw an’u ka jɔyɔrɔtigiyaw fa ka se a dan na, o ye ko ye, min nɔ juguman bɛ ye jaabi laɲininenw sɔrɔli la.  
O nɔ kan, majɛ, minnu lakɔlɔsira dugulensɛbɛn ɲɛnabɔli hukumu kɔnɔ, bɛ Buguni meri bali ka baara kɛ ka ɲɛ ani ka jaabi ɲuman sɔrɔ baaraw kɛli la fasodenw ye.   
Min ye dugukolokow ɲɛnabɔli ye, an kumakɛɲɔgɔnw y’an ladɔnniya ko Buguni Meri ma walew daminɛ, minnu ka kan walasa ka laɲiniw lasɔrɔ, minnu kofɔra a ye,  i n’a fɔ nin yɔrɔ la, fasodenw kunnafonini an’u minɛko damakɛɲɛnen dugukolodiw senfɛ.   
Labɛnntanya baarakɛlaw ka ɲɛfɛtaa la, o ye garan ye SEYIBE barakɛjama laabarali jaabi ɲuman sɔrɔli la.   
Wa bi, baarakɛminɛnw jatebɔli bɛ cogoya min na Buguni Meri la, a tɛ kɛ ka ɲɛ, k’a da gafe kolomanw sɛbɛnbaliya kan walasa ka minɛnw kɔlɔsili n’u lakanani hakililatigɛ.   
Ka da an kumakɛɲɔgɔnw ka seereyaw la ni gafew ye, Buguni Komini Koɲɛnabɔjɛkulu ye nafamafɛnw di minnu man kan, latigɛɲini fɛ, Mɛri Mamuru Kulibali, meri kolatigɛjɛkulu mɔgɔw, meri kɔnɔna baarakɛlaw, baarakɛjɛkulu fɛɛrɛtigiw mɔgɔw ma ani jamana ka sigidalabaarada fɛɛrɛtigi bolobɔlen dɔw.   
Ani an kunnafonibagaw ye hakililatigɛ kɛ
Buguni Meri la, Sɛgɛsɛgɛlikɛla y’a kɔlɔsi ko Meri kolatigɛjɛkulu bɛ nafamafɛnw di, minnu man kan, nafolo kɔkɔrɔdonwari kɛrɛnkɛrɛnnenw bɛ minnu na ani sɔnniw taji la,. 
O nafamafɛn kofɔlenw sɔrɔbagaw ye :  
Mɛri, komini ɲɛmɔgɔyakulu mɔgɔw, mɛri baarakɛlaw ani baarajɛkulu fɛɛrɛtigiw mɔgɔw
Yann’u ka pereperelatigɛ, 
zuwɛkalo  tile 28 san 2010 latigɛɲini n° 005 / SESEBE kɔfɛ, Mɛri Mamuru Kulibali ye baaradasɛbɛn n° 06 / SEYIBE ta, min bɛ boli fɛn kofɔli kan musakatigi ani sarakɛla ye walasa mɛri ka kɔkɔrɔdonwari kɛrɛnkɛrɛnnen ɲɛnabɔli ka kɛ. 
O cogo la, a ye waribɔsɛbɛn labɛn ni sefawari dɔrɔmɛ 25 000 hakɛ ye kalo o kalo, mɛri tɔgɔ la, min kɔnɔ sefawari dɔrɔmɛ 15 000 ye kɔkɔrɔdonwari ye ani sefawari dɔrɔmɛ 10 000 kuransarawari ani nɛgɛjurucisara doni tali ye.   
O nafamafɛnw dun ma kofɔ baarayɔrɔ sariya la, min bɛ senna. 
Wari hakɛ mumɛ min sarala Mɛri ye kasɔrɔ a man kan, waati kɔnɔ baara bɛ ka kɛ min kan, bɛ taa i jɔ sefawari dɔrɔmɛ 3 175 000 la.  
Sariyatiɲɛ nanbara kɛnɛkanda. O bɔlen ko yen, an kunnafonibagaw y’a fara a kan ko Buguni Meri wari sɔrɔta musakatigi ma wariw di forobanafolobon na, fɛn minnu sɔrɔla sugudili sɛbɛnw  (DAWO) feereli la. 
An ka wari  miliyɔn 1,8 hakɛ mumɛ kan ( dɔrɔmɛ 1 170 000) , sɛgɛsɛgɛlikɛla ka cidenkulu ma dɔwɛrɛ dili seereyaw sɔrɔ ni sefawari 180 000 tɛ. 
Wari hakɛ mumɛ min sɔrɔla DAWO fɛnw feereli la, min ma di bɛ taa sefawari dɔrɔmɛ 190 000 na.   
Wa o t’a bɛɛ ye. 
A to ba bɛ kɔ.  
Hali Buguni galodugu yɛrɛmarakafo Mɛri, Mamuru Kulibali, tɛ ɲangiliwari bila sen kan suguw kan, sumaya donna minnu baara kɛli la.  
O cogo la,  sugu n° 046 / SEYIBE DEYƐRƐMUPE – DEYƐSIPE SIKI 2018 min bɛ tali kɛ kalanso saba (03) jɔli baaraw la,
Biro-mangasan kelen n’a kɔnɔminɛn, ɲɛgɛn saba tugulen ɲɔgɔn na sigiyɔrɔma fila Jalaninkɔrɔ, Hɛrɛmakɔnɔ keɲeka farankan lakɔlisow kɔnɔ, Buguni galodugu yɛrɛmarakafo kɔnɔ.  
ani n° 047 / SEYIBE DEYƐRƐMUPE – DEYƐSIPE SIKI 2018 min bɛ tali kɛ laminikogow jɔli baaraw la, Dugunina, Hɛrɛmakɔnɔ cɛmancɛ lakɔlisow la ani Masabilakura SƐSIKƆMU na, Buguni galodugu yɛrɛmarakafo kɔnɔ, olu tɛmɛna u bolonɔbilasɛbɛnw saratiw kan kasɔrɔ Mɛri Mamuru ma sumaya ɲangiliwari da u kan.     
O ɲangiliwari, minnu ma da u kan, bɛ taa jɔ sefawari dɔrɔmɛ 8 92 526 hakɛ la.  
O waati kɔnɔ, an kunnafonibagaw y’a jira ko sɛgɛsɛgɛlikɛla ka baarakɛlakulu ye latigɛɲinisɛbɛnw fɛsɛfɛsɛ, minnu bɛ tali kɛ wari sarata dansigilenw ani wusuruw sigili n’u falenni na, Buguni galodugu yɛrɛmarakafo kɔnɔ, mara jatebɔgafew, don bɛɛ wari sɔrɔtaw sɛbɛnnigafew ani yɔrɔw luwansew bolonɔbilasɛbɛnw.  
Kumafalenw kɔnɔ, a yera k’a fɔ ko nafolokow baarakɛkulu perezidan ye mobiligara kɔrɔ mangasanw luwasewari sɔrɔtaw minɛ musakatigi nɔ na, sariyasɔsɔ kɔnɔ.  
O cogo de la, waati kɔnɔ baara kɛra min kan, sefawari dɔrɔmɔ 5 152 000 hakɛ mumɛ minɛnen na mangasanw luwansewariw siratigɛ la, baarakɛkulu min bilalen don nafolokow kunna (o) perezidan ye sefawari dɔrɔmɛ 130 000 hakɛ di wari sɔrɔtaw musakamarayɔrɔ la, ka sɔrɔ ka na ni sefawari dɔrɔmɛ 1 018 000 dili seereyasɛbɛn ye, sɛgɛsɛgɛli baarakɛlakulu tɛmɛni kɔfɛ.  
Luwansewari hakɛ mumɛ min ma di baarakɛkulu min bɛ nafolokow kunna perezidan fɛ, ka ca miliyɔn 4 ye (sefawari dɔrɔmɔ 4 004 000)
Ko baratubaratuli cɛjugubaw.  Tiɲɛniba, min bɛ Buguni Meri la, ka bon hakili ma.    
O nɔ kan, an kumakɛɲɔgɔnw y’a ɲɛfɔ ko Buguni Kalan Ɲɛmɔgɔyasoba ɲɛmɔgɔ ye, sariyasɔsɔ kɔnɔ, lakɔlikaramɔgɔ minnu bila ka taa ka bɔ Buguni galodugu yɛrɛmarakafo kɔnɔ, ka saraw waribɔli latigɛsɛbɛn lase Mɛri Mamuru Kulibali ma. 
O cogo la, sɛgɛsɛgɛli baarakɛlakulu y’a kɔlɔsi ko, k’a da sarakɛsɛbɛnw kan, minnu dilanna Kalan Ɲɛmɛgɔyaso fɛ, Buguni Mɛri, Mamuru Kulibali, ye Sigida Kanmabɔlen lakɔlikaramɔgɔ, minnu bilala ka taa a ka komini kɔkan, ka saraw kɛli latigɛ, kasɔrɔ a sara kofɔlenw doni tali sarati waati min bɛ sariya kɔnɔ, o tɛmɛna.  
Wari hakɛ mumɛ, min sarala kasɔrɔ a man kan, waati kɔnɔ baara kɛra min kan, ka ca n’an ka wari miliyɔn 126 ye (sefawari dɔrɔmɛ 126 142 431).  
Wa nafolotiɲɛ dan, sɛgɛsɛgɛlikɛla ka baarakɛjɛkulu bɔra a kan k’a fɔ ko Buguni Meri wari sɔrɔtaw musakatigi tɛ dugukolo yɛlɛmani wari sarata dɔgɔmanin dansigilen min sigira latigɛɲiniw kɔnɔ labato, waati kɔnɔ baara kɛra min kan.   
O la, sɛgɛsɛgɛsikɛlaw ka fɛsɛfɛsɛli surunnin kɔfɛ wari saralenw seereyasɛbɛnw, dugukolow yɛlɛmani gafew kan, waati kɔnɔ baara kɛra min kan ani latigɛɲiniw, an’u dali wari hakɛw kɔrɔ, minnu sɛbɛnnen don waari saralenw seereyasɛbɛnw kan, minnu sigilen don latigɛɲiniw kɔnɔ,   a yera k’a fɔ Buguni Meri wari sɔrɔlenw Musakatigi ye wari minɛ, dugukolo dɔw yɛlɛmaniw siratigɛ la, wari hakɛ, minnu ka dɔgɔn ni fɔlen dugumada ye.   
Dɔgɔyaliw hakɛ mumɛ, danfara dugumada sigilen latigɛɲiniw fɛ ani hakɛ minɛnenw wari sɔrɔlenw Musakatigi fɛ, ye sefawari 24 095 950 ye, baara kɛra san 2018 ani san 2019 waati minnu kɔnɔ.
I ko n’o tun tɛ bɔli kɛ, san 2018 ani san 2019 dugukolo yɛlɛmani wɛrɛw la, wari sɔrɔta minɛni si ma lakɔlɔsi wari hakɛ mumɛ kan min ka ca miliyɔn 29 ye ( sefawari dɔrɔmɛ 29 104 000).  
Wari sɔrɔtaw mumɛw, minnu ma minɛ bɛ taa i jɔ miliyɔn 53,9 sefawari la ( Dɔrɔmɛ 53 199 950).  
Ani fana san 2017, dugukolo yɛlɛmaniw siratigɛ la, Musakatigi ye miliyɔn 10 hakɛ minɛ, sariyasɔsɔ kɔnɔ, k’a bɔ latigɛɲini kɔkan.   
Sigida yiriwali k’a bila gɔngɔliw kɔnɔ   Nin nafoloŋanamuw kelenkelenna dama senfɛ, Buguni duguba yɛrɛmarakafo Meri kɛsuw joli bonna ka se sefawari miliyɔn 208 kundama ma (Dɔrɔmɛ 208 028 757), an kumakɛɲɔgɔnw y’o pereperelatigɛ
Minnu bolo, Buguni Meri ka « manzekarasi » (bɛɛdunfanga) dan fana ye, Mɛri Mamuru Kulibali ka ban jaabi ye ka waatilabaaraw ɲɛfɔliw kɛ forobakow ye.    
O cogo kelen fana na, u y’a jira ko Mɛri ma PEDESƐKI (Sɔrɔko, hdamadenyako ani seko ni dɔnko yiriwali baarabolobali) kɔlɔsili an’a kiimɛni baarakɛjɛkulu bila sen kan.  
Yanni k’a fara a kan, k’a bɛ suguw di sariyasɔsɔ kɔnɔ.  
An’a tɛ komini baaraw ɲɛniw yɛrɛkiimɛni fana kɛ.  
Nin marakojuguya bɔlen kɔ yen, an kunnafonibagaw y’a da kɛnɛ kan ko Buguni Meri man kɛnɛ. 
A man kɛnɛ a ka Mɛri la, Mamuru Kulibali, min ka karatukaratuw dɔnnen don bɛɛ fɛ.
A man kɛnɛ fana, yuruguyurugu ani mɔgɔlawoloma na, min sigira k’a kɛ mara kɛcogo ye.  
Buguni duguba yɛrɛmarakafo ka banaw bɛ fara ɲɔgɔn kan daɲɛ damadɔ dɔrɔn.
Ɲinikojuguya, wariŋanamuw ani hadamadenw ka kow ni nafolokow ɲɛnɛbɔli kɛli kabilako ye.    
A dalilu,  
A ka ca sefawari miliyɔn 208 ye, minnu bɛ majɛ kɛ Meri kɛsu la.   
N’o nana ni sɛgɛsɛgɛlikɛlaba ka komagɛyali ye, ka wari sonyalen lasegin. 
Nka,  ka kow kofɔlisɛbɛn lase, fana, kirida la.  
An bɛna segin kɛ a kan.  
Zan Piyɛri Jɛmisi – Jamana Marako ani Mara Kanmabɔli Minisiri, Yetenen - kolonɛli Abudulayi Mayiga ye kalanbulon baaraw dayɛlɛ, kunun, taratadon, zuwɛnkalo tile 29 san 2021, Bamakɔ lajɛkɛsoba la, kalafiliw ɲɛnaboli cakɛda kelen pe bilali la sen kan cɛmancɛlafanga kalafili waati nataw kama.   
A y’a kɛbagaw bɛɛlajɛlen fara ɲɔgɔn kan ( Mara, Politikitɔnw, jɛrɛjɛkuluw, Jamana mɔgɔ faamuyalenw).  
A bɛna kɛ mɔgɔw bolo, minnu b’a kɛnɛ kan, baaraw tile fila kɔnɔ, ka kanbɛn laban sɔrɔ se kan ka kalataw ɲɛnabɔli cakɛda kelen pe bila sen kan, kalata kelenkelenna bɛɛ kɛli kama, minnu ɲɛbilalen don cɛmancɛlafanga kɔnɔ.  
Hakilijigin na, Minisiri Abudulayi Mayiga ye mɔgɔw ladɔnniya ko kalataw ɲɛnabɔli cakɛda kelen pe sigilii tɛ bɔ cɛmancɛlafanga sariyasɛbɛnw na, nka Jamana kumaɲɔgɔnya bɛɛ sen bɛ min na komagɛlɛyali dɔ de la.    
O kun de la, Yetenan - Kolonɛli Abudulayi Mayiga ko ten, Minisiriɲɛmɔgɔ, marabagajɛkulu kuntigi, ye yamaruya di kumafalen ka dayɛlɛ kokura walasa ka se ka jateminɛ cɛmancɛlafanga kalafili waati nataw ka labɛn ni kalafiliw ɲɛnabɔ!i cakɛda kelen pe ye. 
O kun de kama, minisiri Mayiga y’o fara a kan, a yera a ka kan ne ka baaradaba bolo ka politikitɔnw ani jɛrɛjɛkuluw hakilila ɲini a koɲɛ kan.
Kalanbulon, min filɛ, bɛ bila o hukumu kɔnɔ, a ko ten.    
Walasa ka politikijɛkuluw lafaamuya a kuma kan, baaraw tile fila kɔnɔ, Abudulayi Mayiga y’a da kɛnɛ kan ko koɲɛjirali naani bɛna kɛ. 
A fɔlɔ bɛ tali kɛ kɛlen kɔrɔw kan k’a ɲɛsin Kalataw ɲɛnabɔli cakɛda kelen pe ma (Marako ani mara kanmabɔli minisiriso).    
A filanan bɛ sinsin taasira sɛbɛn kan, min bɛ tali kɛ kalataw labɛnni kan cɛmancɛlafaga waati la Mali kɔnɔ (Jamana mɔgɔ faamuyalen kofɔlenw).  
A sabanan bɛ tali kɛ Mali kalafiliw ɲɛnabɔli cakɛdaw ka koɲɛdɔn kan, wajibiyakow ani cɛsirikow kalafili nataw labɛnni na kalafiliw ɲɛnabɔli cakɛda kelen pe fɛ, min bɛ bila sen kan (Jamana mɔgɔ faamuyalen).     
Laban na, a naaninan sigilen don cogoya kan a bɛ se ka kɛ min na, wajibiyakow, fɛɛrɛlako minnu ka kan ani ɲɛ tɛ kɛ waati min kɔ, ka kalafiliw ɲɛnabɔli cakɛda kelen pe bila sen kan kalafili nataw labɛnni kama ani taasira wɛrɛ, minnu bɛ sɔrɔ walasa ka kalafili taabolo danaya yakubaya (Kalafiliw Cidenba).  
O bɔlen ko ye,  minisiri Abudulayi Mayiga ko ale dalen b’a la ko kalafilw ɲɛnabɔli cakɛda kelen pe bilali sen kan kunnasiriko bɛna ɲɛnabɔ kanbɛn kɔnɔ. 
N tɛna se ka tila kasɔrɔ n ma foli kɛ Fɛɛrɛkow ani nafolokow bolodiɲɛgɔnma kɛbagaw ye, minnu b’a kɛ jamana fila ni ɲɔgɔn cɛ ani minnu b’a kɛ jamana caman ni ɲɔgɔn cɛ ani Mali teriw bɛɛ u ka kɔkɔrɔdon n’u ka bilasirali la an ka jamana lakana, a bɛn an’a yiriwali kama, a y’a kuncɛ ten.  
Hadama B. Fofana -   A seginnen a wolodugu la, Mama, Konowari tilebinyanfan cɛmancɛ la, peresidan kɔrɔ, Loran Bagibo, y’a ka kiri kuma fɔ, diɲɛ kirisoba la, ntɛnɛndon. 
« Ne tɛ kojugubakɛla ye ». Perezidan kɔrɔ, Loran Bagibo, kumana, a siɲɛ fɔlɔ la, kabini a seginni kɛra Konowari, ntɛnɛndon, zuwɛnkalo tile 28, a ka kiri n’a labilali Diɲɛ Kirisoba (SEPEYI) fɛ, a kɛtɔla k’a tiɲɛtigiya ko ale bilala ka taa Lahayi, bawo « fo cɛ min tun bɛ degun kɛ, ka mabɔ ».   
« SEPEYI, ko sɛbɛlaman tun tɛ, fo cɛ tun ka mabɔ min bɛ degun kɛ, faden min bɛ degun kɛ, o la, u ye ne bila yen », Loran Bagibo y’o dantigɛ a ka so, Mama, a wolodugu la, Konowari tilebinyanfan cɛmancɛ la.   
Nka, a y’a fara a kan laadalaɲɛmɔgɔ dɔw, a ka pariti ɲɛmɔgɔ dɔw ani kunnafonidilaw ɲɛna, « ne ma nimisa, bawo ni ne tun seginna ka na ni kojugubakɛla tɔgɔ ye, aw bɛɛ de tun bɛ maloya yan ».  
Loran Bagibo labilala pewu, marisikalo laban na, SEPEYI fɛ, a tun jalakira yɔrɔ min ni diɲɛ kojugubakɛ ye, o de y’a to a seginni sera ka kɛ Konowari.  
« Hali farajɛ, minnu t’an dɔn, minnu b’an ka kɛlɛ misɛnninw lakɔlɔsi yan, y’a dɔn ko ne ( tun tɛ ) kojubakɛla ye.    
Ne, n bɛ ko bɛɛ kɛ, han, nka ne tɛ kojugubakɛla ye », Loran Bagibo y’o tiɲɛtigiya, mɔgɔw ka yɛlɛw kɔrɔ, minnu tun b’a yɔrɔ la.  
A tun bɛ ka kuma ɲɔgɔnkunbɛn kɔfɛ ni laadalaɲɛmɔgɔw  masayamasirilen taafew ɲɛ sugu caman na, minnu nana ka bɔ a ka tilebinyanfan cɛmancɛ yɔrɔ sigidaw bɛɛ la, n’u ye « bɛnɲini » ci kalifa a la.  
« Bɛn dafalen » « Ale ka kɛ yan, o de tun makɔnɔnen don bɛnɲini kama.    
Fo a k’i sinsin a ka jamatigiya kan, ka Konowari fasojama wele ka taa bɛnɲini dafalen ma », Zozɛfi Goli Obu, Mama « dugukolotigi », sigida ɲɛmɔgɔ dɔ, lamininen ni mɔgɔbaw ye, y’o dantigɛ.  
O laadalaɲɛmɔgɔw tun ka kan k’u sen don ɲɛnajɛ dɔ la, min kun ye k’a lasaniya, i ko a siya Betew ka laadaw b’a fɛ a ka kɛ cogo min na mɔgɔ ye, min bilala kaso ni k’a kannabila.  
« Tarata, tuma min n bɛn’a lasaniya, n bɛn’a ɲini a fɛ a ka kɛ bɛnɲini ka bila la, a ka daɲɛ fɔlɔw ka taa bɛnɲini sira la », dugukolotigi y’o tiɲɛtigiya, a fɔtɔla a fɛ k’a bɔɲɔgɔnw y’a bila o ɲɛnajɛ o la.  
« Betejamana na, ni du mɔgɔ dɔ bɔra ko gɛlɛn dɔ la, mɔgɔw bɛ lasaniyali kɛ a ye.  
O bɛ kɛ n’a koli ye da binakun kan, sɔgɔma joona, yanni tile ka wuli, ni daga ji ye, min bɛ don ni laadalajiriw Kopobarayi ani Titayi bolofaraw n’u furabuluw ye », kuntigi, min si bɛ taa san bi wolonwula la, y’o ɲɛfɔ.   
Mama fɛrɛ la, duguden dɔw y’a makɔnɔ ka dɛsɛ, u dɔnkɛtɔ an’u dɔnkilidatɔ, perezidan kɔrɔ ka na kuma u ye.  
« Bagibo nana walasa ka bɛn segin jamana kɔnɔ » Biriziti Kudu, min nana ka bɔ kɛrɛfɛduguni Zebizeku la, y’a ka kɔrɔta n’o ye.  
« Ne nisɔndiyalen don, nin don kɛrɛnkɛrɛnnen don.
Perezidan Bagibo kannabila la.  
Mɔgɔw bɛ fɛ k’a lamɛn, a ka daɲɛ kelen dama fɔ » Beyatirisi Jeje, nanen ka bɔ Kapakepeku, y’i dantigɛ tan, jiribolo dɔ minɛnen a bolo « k’a kɛ bɛn ani bɛnɲini taamasiyɛn ye « .  
Mɔgɔ ba caman ye setigiya kunbɛnni kɛ a ye Mama, karidon, tile 10 a seginni kɔfɛ Abijan.   
Mankan si ma kɛ seginni min na, k’a kɔdon a nani na Abijan, zuwɛnkalo tile 17, girigara caman yera min na lakanabagaw n’a kanubagaw cɛ, minnu tun b’a fɛ k’a kunbɛn pankurunjiginyɔrɔ kɛrɛfɛ.  
Loran Bagibo, min tun bɛ fanga la kabini 2000 san, tun minɛna awirilikalo san 2011 Abijan, ka sɔrɔ k’a bila ka taa, kalo wolonwula o kɔ, SEPEYI la, yaasa a ka kiri ɲankataw kosɔn, minnu kɛra 2010 san laban na, perezidansigi kalafili kɔfɛ.  
A ka ban ka sɔn a ka sɛntanya la Alasani Watara ɲɛkɔrɔ wolola kalafili kɔ jolibon gɛlɛya la, su 3000 bɔra min na.   
A sigilen kokura 2020 san ɔkutɔburukalo la saratiwaati sabanan kama, Alasani Watara y’a ka jɛn di Loran Bagibo seginni na, tile damadɔ a ka labilali kɔfɛ.  
BƆYƆRƆ : FARANSI WƐNTIKATI (24) -   Perezidan Habibu Sisoko lagosibagaw seginna ka na a ko kan , jumadon, ka tɛmɛ Senegali kunnafonisɛbɛn « Liberasiyɔn » fɛ, min y’a ka ɲɛ fɔlɔ kɛ « nafoloba dogolen » bisigilen kan. ( Habibu tɛ se k’a yɛrɛ minɛ nunkɔrɔyɛlɛ la, waati o waati, ni mɔgɔw ye nin bakuruba kofɔ, a kɛtɔ, siga t’a la, k’a fo a yɛrɛ ma ko ni nin ɲɔgɔnna nafolo tun b’ale bolo, mɔgɔw tun na kuma a kan cogo wɛrɛ la min tɛ nin ye.  
K’o kɛ fɛsɛfɛsɛliw nɔ na, tugutugu-barabari lankolon dɔ de sigira ɲɔgɔn kan laselisɛbɛn dafɛ (an bɛna an dantigɛ min kan a waati duman na) ka bɔ Jamana Cakɛda la, min bɛ baara kɛ nafolokow kibaruyaw kan (Sentifu).  
A kɔnɔko kan i ko a labɛncogo kan, a dabɔra ka nkalon jɛnsɛn walasa ka perezidan Habibu Sisoko lanɔgɔ.  
Munna ?
A’ ye mɔgɔw de ɲininka, minnu tɛ fɛ ka nin fasoden belebele ani majiginnen ye, min ye Mali yelenkuli farikoloɲɛnajɛ na ani « zezolɛnpiki » hakilina kɛ yɛrɛdibaara ye.  
Anw t’a ɲini ka sira don sɛgɛsɛgɛli kɔrɔ, min dayɛlɛla Dakaru (Senegali), nka an bɛ se, kelen, k’a jira ko nin koɲɛ in sigira ɲɔgɔn kan nkalon kan dɔrɔn, k’a da a kan Habibu ka sannayɛlɛn bɛ mɔgɔnin dɔw tɔɔrɔ, minnu bugulen don dibi la.   
O mɔgɔ kelenw, sagamɛya tɛ minnu na, n’u ye ko bɛɛ kɛ k’a bɔ a dabolo kan Mali la ni nafikiya ani tɔgɔtiɲɛ ye.  
A majiginnen ni aladɔn ye, foyi tɛ min kɔ, Habibu ma deli k’a yɛrɛ lafasa.  
Kuma kolomanw ntanya tɛ walima dalliluw k’o lagosibagaw ka kow jɔ u la, minnu dun labɛnnen don hakilidɔgɔyako bɛɛ fɛ walasa k’a mankutu tiɲɛ, nk’a ma sɔn abada k’a yɛrɛ jigin u kundama na.  
Tuma bɛɛ, a y’a to waati k’a ka baara kɛ, k’a kɔrɔ kɛ k’a dalen b’a la ko n’i y’a ye u y’ale juguya minɛ ka se nin hakɛ ma, hakilila de t’u la, w’a dugawu t’u kɔ k’u yɛrɛ sankɔrɔta nin jɔyɔrɔtigiya dakun na.   
I n’a fɔ a ye nin nsana in kɛ a ta ye, min bɛ hakilijigin ko « mɔgɔ ye hinɛtɔ mɔgɔ ye, min b’a ɲini ka tɔw tiɲɛ.  
Juguya ma deli abada ka hɛrɛ lase mɔgɔ si ma ».  
Wa o hadamaden tilenbaliw tɛ min don, o ye ko SENOSIME perezidan m’a ɲini abada ka diɲɛnatigɛ karaba, hali n’a y’a sɔrɔ a ye sira bɔ a yɛrɛ ye, min ɲɔgɔn tɛ ani mɔgɔ ɲɛ bɛ bɔ min fɛ n’a dusu ye an’a ka ɲɛmɔgɔya dɔnni, min b’a joli la.    
Anw hakili la, Habibu Sisoko ani Hamani Ɲangi ka baara tɛ k’u yɛrɛ lafasa, nka Mali jamana ani jamanaw cɛkow baarakɛlakulu de ka kan ka wulikajɔ kɛ o kama. 
Ani fana k’a da kan ko nin farakoloɲɛnajɛ ɲɛmɔgɔba fila ye jamana lasigidenw ye, nka k’a sabu kɛ fana ko dalilu bɛɛ b’an bolo k’a bila an kun na ko nin janfa, minnu wulilen don u kɔ tɛ ko denninw te.    
A bɛ i n’a fɔ ko jamana dɔw walima fangabatigiw y’a dabɔ a kama ka ŋaniya ta, ka tɛmɛ an ka jamana wulili kan ka bɔ a dabolo kan sira wɛrɛ fɛ, min ye tɔgɔ ɲuman hakililatigɛ a ye, min ye, o la, mankutu ɲuman ye fo yan.  
An ka jamanaw cɛ kow ɲɛnabɔjama ka kan ka jaabi sɛbɛlaman labɛn, min b’a bagabagali kundama na, sabula fɛn sɔrɔta, minnu bɛ farikoloɲɛnajɛ la jamanaw cɛ koɲɛnabɔ la, o dogolen tɛ mɔgɔ si la bidonw na.    
Jamanaw cɛ koɲɛnabɔ min bɛ farikoloɲɛnajɛ fɛn sɔrɔtaw kundama na. -  O cogo la, kabini ni kura fiyɛra Zezolɛnpikiko la, sankɛmɛ 19nan laban na, Barɔn Piyɛri de Kubɛritɛn ka ɲɛmɔgɔya kɔnɔ, dɔ farali ma ban farikoloɲɛnajɛ jɔyɔrɔ kan politiki la ani diɲɛkɔnɔkow la.  
O de cogo la, Ala ma hinɛna Nɛlisɔni Mandele la ( zuluyekalo tile 8, san 1918  -  desanburukalo tile 5, san 2013) y’i sinsin rigibi kupudimɔni kan, k’a ka faraɲɔgɔnkan politiki layiriwa aparitɛyidi laban na walasa k’a ka jamana « Ala ka murujan » kologirinya.   
« Farikoloɲɛnajɛ kɛra yelenkuli bɔyɔrɔ ye ani kumasɔrɔda, o kɔrɔ ye minɛn min bɛ nɔ bila.   
Farikoloɲɛnajɛkɛlaw b’a jira tiɲɛ na k’olu y’u ka jamana lasigidenw ye, minnu dɔnnen don waati caman ka tɛmɛ mɔgɔba sugu wɛrɛ bɛɛ kan, n’u dɔnnen don fana ka tɛmɛ u yɛrɛ ka jamana kan.  
Mɔgɔ bɛ miiri Isɛnni Bɔliti la, Jamayiki bolo walima Nowaki Jokowiki, Sɛribi bolo », jamanaw cɛkow karamɔgɔba dɔ y’o kalifa an na kɔsa in na.  
O la, mɔgɔ b’a faamuya nɔgɔya la, munna jamana fangatigibaw bɛ kɛlɛ kɛ bi, yaasa u bɛ « jamanaw cɛkow farikoloɲɛnajɛ » fɛɛrɛw tigɛ u yɛrɛ ye. 
Wa k’o kɛ k’a da a kan « farikoloɲɛnajɛ ye jamanaw cɛ ɲɔgɔndanko ye, min na jamana minnu bɛ ka wuli ni fanga kura ye, bɛ k’olu jɔyɔrɔ minɛ.    
K’a ɲini ka kɛ farikoloɲɛnajɛjamanaba ye, i n’a fɔ an ka ɲɛmɔgɔw b’a kuma fɔ sanga ni waati, b’a bisigi ka politiki, jamanaw cɛkow, seko ni dɔnko, kanko fɛn ɲinitaw matarafa.   
ani sɔrɔko fana.   
Barokuma na, aw k’a dɔn ko farikoloɲɛnajɛ bɛ bɛn diɲɛ kɔnɔ nafolo sɔrɔta bakuruba (PIBu) 2% ma, ni Erowari miliyari 600 ye.    
A coronnen gɛlɛya bolofaracamana kɔnɔ, a bɛ ɲini ka san tan-tan fila hakɛ bɔ, a da ka di Mali la ka farikoloɲɛnajɛ jate i n’a fɔjamanaw cɛkow baarakɛminɛn, min bɛ se k’a ka mandiya an’a ka diɲɛ kɔnɔ yelenkuli kologɛlɛya.  
O b’a bisigi an ka kan ka Mali ka nɔnabilali politiki kura layiriwa diɲɛ farikoloɲɛnajɛw cakɛdaw kɔnɔ, kɛrɛnkɛrɛnnenya la latigɛliw bɛ ta jɔyɔrɔ minnu na.  
Kunnagoya la, ko bɛɛ bɛ ka kɛ bi walasa ka Mali tɔgɔlamɔgɔw lanɔgɔ cakɛda dɔw kɔnɔ, ka farati ta ka tɔw ka da gɛrɛn a ɲɛ pewu.  
K’o kɛ kasɔrɔ an ka jamana ni jamana wɛrɛw cɛkow baarakɛbagaw ma kuma a la, i ko a ka kan cogo min na.    
N’a ka di an ye tiɲɛ na, ka kɛ farikoloɲɛnajɛ jamanaba ye don dɔ la, an tɛ se ka to k’an kɔ don an fasodenɲɔgɔnw na, minnu ye kɛlɛ kɛ ka yɛlɛn Afirirki ani diɲɛ farikoloɲɛnajɛ cakɛdaw sanfɛjɔrɔyɔw la, ni ka jɛn n’a ye u ka hɔrɔnya n’u danbe ka buruja ni Maliden wɛrɛw ka jɛɲɔgɔnjuguya ye, munafakiya ani juguya fu dɔrɔn fɛ.   
Mɔgɔw bolo minnu bɛ nin cɛ in dɔn, ɲɛmɔgɔyadɔn min ɲɔgɔn ka dɔgɔn ani aladɔnba bɛ min na, ka Habibu Sisoko jalaki ni wariko jogojuguyaw ye, o ye yɛlɛko dan ye, k’a da a kan a bɛ ɲini k’a yɛrɛ bolokolonya walasa ka farikoloɲɛnajɛ dɛmɛ, k’a fɔlɔ zido la ani kɔfɛ zezolɛnpikiko, yaasa ka farikoloɲɛjɛkɛlaw sugu bɛɛ bilasira, k’u ka cɛsirikow waleya.   
Nka, i n’a fɔ a t’a dabila ka segin a kan a masurunnamɔgɔw ye cogo min, waati bɛɛ, a b’a ta to Ala ma, ani Waati. 
Fɛn min tɛ, a kɛcogo, la, hakilila jugu ye yɛrɛlafasa la mɔgɔ bolo, min dalen b’a la k’ale jabajɛlen don.   
O cogo la, a tɛ fɔ wa, « an bɛ se ka fɛn bɛɛ fɔ, ka fɛn bɛ kɛ,
nka fɛn kelen ye tiɲɛ ye,  
waati ye tiɲɛ dɛmɛɲɔgɔn bɛɛ la ɲuman ye » ?  
Alifali  -  ( Bɔyɔrɔ   Zuwɛnkalo tile 21 san 2021 Fokisi ).  Kunnafoni faseribolofara « Ke sɔn tili deveni ? » ( U kɛra mun ye ? ) baara la, kunnafonidi kɛcogoya kelen bɛ kɛ ŋanaw bɛɛ ye.   
Kabini a daminɛ, a y’a yɛrɛ bila o hakiliɲumanya kɔnɔ walasa ka cɛw ni musow labɔ hakiliw ka ɲina kɔ, minnu ye nɔ bɔ sira kɛrɛnkɛrɛnnen dɔ la.   
Nk’a bɛna to anw fana bolo ka dɔw kunbɛn olu cɛla, minnu ye baara taasira kɛ, min ɲɔgɔnna ka dɔgɔn ani min kɔnɔkow ka ca.    
O y’an ka dɔgɔkun cɛŋana ta ye, Usumani Jara, SEWOBE ntolatanna kɔrɔ, Bamakɔ Disiriki ntolatan « Ligi » mɔgɔ kɔrɔ, Femafutu perezidan kɔrɔ, Afiriki Ntolatan Faraɲɔgɔnkankulu ka ɲɔgɔnkunbɛnw koɲɛnabɔjɛkulu mɔgɔ kɔrɔ, Femafutu bonyatigi perezidan, Duwaɲɛɲɛmɔgɔba kɔrɔ. 
Kumalasurunya la, 
A tɛmɛyɔrɔw gafe falen don ka se hakɛ la, fo nin faseri, min b’a kan, lasurunyali kɛra wajibi y’an kan, n’o tɛ an na farati ta k’an delinan kalanbagaw tɔɔrɔ.  
A tali kɔfɛ ka bɔ Femafutu perezidanya la, a sɔnna a tɔgɔ ka tunun, ka to farikoloɲɛnajɛ kɔkan ani farikoloɲɛnako wulikajɔ bɛɛ.  
An sera ka Femafutu perezidan kɔrɔ kunbɛn nin faseri jɛɲɔgɔn lahidutigi dɔ fɛ, Bubakari M. Jalo a bɛ fɔ min ma Sɛpu Mayɛri, SEWOBE jɔkɔlɔsila kɔrɔ ani jamana tɔnw sugu caman wɛrɛw farikolodiminw dɔgɔtɔrɔ.
Baa Usimani y’an bisimila a ka baarakɛbon kɔnɔ a bangabagaw ka so bonw dɔ, Bamako kura. 
Usimani Jara bɛ ntolatan waleɲumandɔn, k’a da a kan a y’a to ale ka mɔgɔ caman dɔn an ka jamana, Afiriki ani diɲɛ kɔnɔ.  
Bi, a bɛ min dɔn mɔgɔw ani diɲɛnatigɛ kan, a y’o sɔrɔ ntolatan na.  
A ka ɲɛmɔgɔya kɔnɔ, a sendoni farikoloɲɛnajɛ waleyaw la, a baara kɛtaw n’u ta bɛɛ mara cakɛda kɔnɔ, y’a to a k’a bolo don ntolantan ye ni cɛsiri ye, foyi tɛ se ka min yɔgɔyɔgɔ.   
Nka Usumani Jara ka jigilatigɛbaw bɔra jate lankolonw ani tilenbaliw, juguya fu ani janko fitiriwaleya belebelew la, farikoloɲɛnajɛ kelen bɛ se ka min kɛ.    
A ka fɔ la, jɛɲɔgɔnkuluko ani tɔnko hakilila ye farikoloɲɛnajɛ laban kɛ hadamadenyako ye, min fitiriwalaya ka bon a bɛɛ ta ye ale ka ntolatannaya waati kɔnɔ.   
Usumani Jara fɛ kumafalen kɛra sirajiralan ye yaasa a ka jogo ɲumanw ka to mɔgɔ kɔnɔ.  
Jamanabaarala, taabolow bɛ min na, n’a banna k’a disi da Tariku la, mɔgɔ kalannenba, jɔyɔrɔtigiya miirinaba bɛ min na.  
Usumani Jara bangera sɛtanburukalo tile 29, san 1946, Bamako. Duwani sannakalan seereyasɛbɛntigi, min sera baara kɔn ɲɛtaa dan na, a y’a ka sɛgɛnnafiyɛn hakɛ ta desanburukalo tile 31 san 2008, a kɛlen kɔ ka baarasira taama min kɔnɔkow cayara, n’an bɛna olu kofɔ nin bɛɛ duguma.    
Faaba dugu cɛmancɛla woloden, wajibi la, ntolatan tun y’a ka farikoloɲɛnajɛ mandi ye.  
A ye ntola tan Bamakɔ Kura « Olɛnpiya spɔri » la, o kɔ, kasɔrɔ ka « Kulɔbu Olɛnpiki de Bamakɛ » (SEWOBE) sɛgɛrɛ ntolatansan 1962 – 1963 kɔnɔ.    
A tora tɔn jalatigiya la ka san tan kɛ.  
O waati kelen na, Usumani Jara ye ntola tan Bamakɔ Kura piyoniyew ka tɔn, Lise Asikiya Mohamɛdi, 
ENA, Pari « Iniyɔn Ɛsipɔritifu dɛ duwane ».  
Neyi duwani ka tɔn ani Moti Sanga Kulɔbu kɔnɔ.    
San 1973, a y’a ka bolobɔli sɔrɔ ntolatan na, k’a da a kan a ka mara baara tun tɛ waati jɔnjɔn to a bolo a ka se ka degeliw kɛ.    
K’a to Moti, a bilala ka na Bamakɔ san 1976, wa SEWOBE ɲɛmɔgɔw y’o waati de sugandi ka ko bɛɛ bila sen kan k’a ladon Disitiriki Ligi kɔnɔ. 
O cogo de la Usumani Jara ye Sekeretɛri Zenerali dankan jɔyɔrɔ fa mɔgɔrɔbaw ka sɛrɛ kɛrɛfɛ.  
Cɛba Kulibali, Adama Tarawore, Bakari Dosolo Tarawore, Jibirili Mayiga.  
Feburuyekalo tile 28 kow ye Femafuti ka nimaya an’a ka baaraw yeelen dɔgɔya.  
Farikoloɲɛnajɛw baaradaba, min ɲɛmɔgɔya tun bɛ Aliyuni Bulɔndɛn Bɛyi bolo a waati, ye Bamakɔ marabolo baarakɛjɛkulu bila sen kan, min na Usumani Jara ye warimaralaba jɔyɔrɔ fa ani femafutu ka jamana baarajɛkulu min kɔnɔ a kɛra fɛɛrɛko ani denmisɛnw ka baarajɛkulu perezidandankan ye. 
San min dara o kan, o ntolatan baaradaw seginni u cogo kɔrɔ la, y’a bila Ligi kunna, ani Biro federali perezidandankanya la, kolonɛli Sɛki Jara kɔfɛ.   
Tuma min na o welela jɔyɔrɔ wɛrɛ la, san 1986, Usumani Jara ye Mali ntolatan ka ɲɛnamaya ɲɛnabɔli ta bolo la ka san naani kɛ (1988 -1992).  
Ɲininkali caman tun bɛ k’an dawolow jeni, ka don kobaw la, minnu kɛra a ka saratiwaati kɔnɔ.  
Yɛrɛdɔn   Nk’a ma sɔn ka kogopɛrɛnda yɛlɛ, yaasa mɔgɔ k’i kari ka don a fɛ, k’a ta kɛ, tuma bɛɛ,  k’anw lasɔn an ka pan ɲininkali dɔw kan.  
Hali a taali kɔ ka bɔ Federasiyɔn kɔnɔ, o min tun bɛna kɛ, an ka kunnafoniw k’a fɔ la, i ko koɲɛnabɔ mɔgɔw ni ɲɔgɔn cɛ, n’a ma kɛ sabu fana ye ka don kow ɲɛmisɛnninw dɔw la.  
Ni farikoloɲɛnajɛ minisiri caman ye, Usumani Jara y’a sen don ɲininiw na Mali ntolatan ɲɛnabɔcogo baaraw toli la senna kudayi, farikoloɲɛnajɛ falenniba waleyali, wariko gɛlɛyaw sɔrɔlen farikoloɲɛnajɛ baaraw nafolobɔ la jamana baarakɛnafolo fɛ, n’u ta bɛɛ, farikoloɲɛnajɛ falenni dalabɛnni waleyali kama, min bɛ se ka kɛ ani min ye hakilimaya ye.        
Farikoloɲɛnajɛw baaradaba ni Federasiyɔn cɛkow tun ye jumɛn ye ?  
Jamana tɔnw ka donbolowariw tun bɛ ɲɛnabɔ cogo di ?  
Federasiyɔn tun bɛ ganselikan jumɛn kɛ ka dusu don ntolatannaw la ni wari ye min tɛ foyi bɔ ?    
« Federasiyɔn bɛ minisiriso ka mara kɔnɔ.  
Ka ntolatan ɲɛnabɔli jɔyɔrɔtigiya sɔrɔ bolo la, o tɛ se ka na ni bɔli ye ɲɛmɔgɔya hakilila kɔnɔ baarajɛkulu fila ni ɲɔgɔn cɛ.  
Bolodiɲɔgɔnma tun don ɲɔgɔnfaamuya kɔnɔ, kumalasurunya la, kow tun bɛ kɛcogo la min ka kan.
Gɛlɛya tun bɛ jamana kan ka donbolowariw sara.  
Ko labɛnnen tun tɛ, ɲɛmɔgɔw fana tun b’u seko kɛ.  
Ganselikan kɛrɛnkɛrɛnnen tɛ yen ntolatannaw kama,  Faraɲɔgɔnkanjɛkulu tun bɛ dili kɛ, k’a da a ka sew kan, baaranafolo sɛbɛn donnen kɔ minisiriso la.
A tɔgɔ sɛbɛnnen Erepibiliki lakɔliso la san 1953, a y’a ka  Bakaloreya  sɔrɔ 1967 san na, ka don Jamana marakalan lakɔliso (ENA) la.    
A ye baara ta ɔkutɔburu tile 15 san 1971, Duwani ɛnsipɛkitɛriya la.  
O cogo la, a ka mara baarasira jan ani min kɔnɔkow ka ca daminɛna ni degelikalan ye Faransi duwani lakɔliso la, san 1973. 
Yaan’a ka pan ka taa o kalan na, a tun bɛ  birigali  kuntigiya jɔyɔrɔ fa Falajɛ.  
A ka seginni na, jɔyɔrɔ dira a ma, k’a kɛ Moti marabolo duwaniw ɲɛmɔgɔ ye, a ka sɔrɔ ka ɲɛtaaw tugu ɲɔgɔn na.   
Bamakɔ-Senu biro kuntigi, Duwaniw sɛgɛsɛgɛsiliw biro kuntigi, Sɔrɔw labaaracogow biro kuntigi, Sariyako ani baarasariya biro kuntigi, Doni sarabaliw tɛmɛni yamaruyasɛbɛn biro kuntigi, Kirikunw biro kuntigi,  Duwaniw baaradaw sɛgɛsɛgɛli biro kuntigi, Duwaniw ɲɛmɔgɔba dankan ani ɲɛmɔgɔba san 1991.  
Marisi tile 26 san 1991 wulikajɔw kɔfɛ, a wulila ka bɔ a jɔyɔrɔ la,  ni k’a ta k’a kɛ ladilikɛla fɛɛrɛtigi ye Sɔrɔ, nafolokow ani jago minisiriso la, san kelen o kɔ, a y’o jɔyɔrɔ kelen fa Sɔrɔ ani Fɛɛrɛ minisiriso la.   
San 1994, a tara k’a kɛ Sɔrɔ sɛgɛsɛgɛli an’a latilenni cakɛda mɔgɔ ye. 
O ci nafamaba kɔfɛ, a seginna duwani ɲɛmɔgɔyasoba la, ka kɛ ɲɛmɔgɔ ka ladilikɛla ye fo ka taa se a bolobɔli ma baaea la san 2008.  
Mɔgɔ kalannenba, min y’a si ɲuman, Usumani Jara ye kalo damadɔ sɛgɛnlafiyɛnbɔ kɛ, k’a ka ɲininikɛcakɛda sigi sen kan,  min tun ka baara ye degelikalan ani dɛmɛ ni bilasira ladiliw ye 
Federasiyɔn perezidan kɔrɔ ye furu kɛ ani den duuru b’a fɛ, ani mɔden caman.   
Diɲɛnatigɛ la, ntolatann ka di a ye , hadamadenw cɛkow. 
Kumalasurunya la,  an b’a to an kɔnɔ ko Femafutu perezidann kɔrɔ, Usumani Jara, tɔgɔ be ye Mali ntolatan gafebaw kɔnɔ ni fankelenyanfanjamanaw kupu tali fɔlɔ ye samatasɛgɛw fɛ san 1989, Kani ziɲɔri finali min jɛra samatasɛgɛ mankanninw fɛ san 1988, Kupudimɔni min tanna Makajamana kan.    
O.  Oroze  Nɛgɛjurusira (00223) 63 88 2423.  
Bɛnkansɛbɛn Kɔlɔsikɛjɛkulu (SEYƐSIYA) y’a ka laadalatɔnsigi 43nan kɛ zuwɛnkalo tile 29 san 2021, Bamakɔ.   
Nin waatilabaara laɲini tun ye ka jate bɔ fɛn kan min waleyara bɛnkansɛbɛn bilaliko la sen kan ani a bɛnkansɛbɛn tɔgɔ sennateliyali min ka kan.    
Nin waatilabaara kɛra Minisiriɲɛmɔgɔ Dɔgɔtɔrɔ Sogɛli Kokala Mayiga, SEYƐSIYA perezidan, Buwalɛmu Sebihi, Alizeri lasigiden Mali la, Diɲɛtɔnba Sekeretɛri zenerali tɔgɔlamɔgɔ kɛrɛnkɛrɛnnen Mali kama, Ɛli Gasimu WANI, MINISIMA (Cidenkulu bolofara caman sendonnen bɛ min na Mali basigi kama) Kuntigi, fan minnu bɛɛ sen bɛ bɛnkansɛbɛn na ( Gɔfɛrɛnaman – SEMA - Pilatifɔrumu - cɛfɔla) ɲɛna.    
A ka kɔrɔfɔ kɔnɔ, Minsiriɲɛmɔgɔ Sogɛli Kokala Mayiga y’i dantigɛ ko Bɛn bɛnkansɛbɛn bilali sen kan sennateliyali ye cɛmancɛlafanga ɲɛmɔgɔw fɛko fɔlɔ jɔnjɔnw dɔlakelen ye.   
A y’a tiɲɛtigiya, fana, ko bɛn bɛnkansɛbɛn ka kan ka bilali sen kan ni kɛcogoya ye kegunya bɛ min na, ni kɛcogoya ye kodilan ani kokura sɔrɔ hakilila bɛ min na.     
A y’a fara a kan ko k’a bɔ jɔsen naani kofɔlenw na bɛn bɛnkansɛbɛn kɔnɔ, minnu ye
jamana kelenya, jamana dugukolo toli a cogo la, sagotigiya, ani fana perzidanfanga labɛn ani Mali Jamana ka diinɛw bɛɛ waleyaliko ye taabolo kelenw ye, bɛn bɛnkansɛbɛn bɛnkanɲini tɛ kɛ minnu na.  
SEYƐSIYA perezidan ka fɔ la, nin ye SEYƐSIYA ka ɲɔgɔnye fɔlɔ ye, kabini yɛlɛma kɛra politikiko la Mali kɔnɔ, janko cɛmancɛlafanga perezidan kura sigili, minisiriɲɛmɔgɔ kura tali ani cɛmancɛlafanga marabulon kura sigili.
O bɔlen kɔ yen, a y’a da tulow kan ko a waatilabaara bɛnna fana ni bɛnkansɛbɛn sanyɛlɛma wɔɔrɔnan ye.
Buwalɛmu Sebihi y’a dantigɛ ko nin waatilabaara kun ye ka jate bɔ bɛnkansɛbɛn bilaliko la sen kan.  
A ye hakilijigin kɛ SEYƐSIYA waatilabaara kɛlen na Kidali ani Kayi, san daminɛ na.  
O waatilabaara olu senfɛ, kandi kɛra ka bɛnkansɛbɛn bilali sen kan sennateliya.  
A nisɔndiyara ni bɛnkansɛbɛn fanw bɛɛ yeli ye ( Gɔfɛrɛnaman – SEMA - Pilatifɔrɔmu - Cɛfɔla ) nin SEYƐSIYA waatilabaara la.   
Ale fɛ, kandi lakurayalen kɛra bɛnkansɛbɛn bilalila sen kan ani fana a ka kan cogo min bɛnkansɛbɛn taamasen ka lateliya.     
Agibu Sogodogo  -   San 2015 kɔnɔ, baarada dɔ, min dagalen don Beretaɲi, Faransi minisiri, min b’u ka jamana ni jamana wɛrɛw cɛkow ɲɛnabɔ sisan, bɛ bɔ marabolo min na, tun ye « pasipɔri biyometiriki » sugu sɔrɔ Mali la.   
Kunnafonibaga caman ka fɔ la,  a na kɛ a ye mɔgɔ ka dɛmɛ ɲɛnaman sɔrɔ, min tun ye Lakana minisiri ye a waati la.     
Zan-Iwi Lediriyan y’a ka jɛɲɔgɔnkuluw bila baara la a denkɛ ka nafa kama wa ?  
Koladilanw kɛyɔrɔ la, Faransi mansinnafɛndilanbagabaw ani maramafɛndilanbaga belebelew fɛ, Zan-Iwi Lediriyan ye danamɔgɔ sabatilen ye.    
K’a kɔrɔ kɛ : maramafɛnw feereli, a y’i labɛn o fɛ kabini 2006 san.  
A waati la, numanyanfan tɛ fanga la fɔlɔ, wa Segolɛni Uruwayali bɛ k’i labɛn k’a disi da Nikola Sarikozi la. 
Beretɔnkɛ filɛ ka ŋaniya ta ko ale t’a kanbɔ kokura san 2007 wasadenkalataw la ani k’a wasa don a ka marabolo la.   
Nka Kɔgɔjikow sekeretɛri Deta kɔrɔ ka laɲini tɛ k’a yɛrɛ tigɛ ka bɔ Pari la.   
Fanani dɔ senfɛ.   
Faransuwasi fɛ, Wasabulon masurunna na, ni Sediriki Lewandowisiki ye, Pariti sosiyalisiti ladilikɛla, min bɛna kɛ ale ka cakɛda ɲɛmɔgɔ ye, Lediriyan y’a da se a ma ko a ka kan hakili ka to gɔfɛrɛnaman ka nɔgɔyadakow la.     
Lewandowisiki ,  « faran - masɔn di Garan Oriyan », i ko a ka kotigiba nata
Lakana y’o hakilila di.    
Beretɔnkɛ, min y’a daminɛ ka baara kɛ depiteya la Wasabulon Lakana baarajɛkulu kɔnɔ kabini san 1978, sɔnna.
Loriyan mɛri kɔrɔ bolo, sɔrɔdasiya yɔrɔ ye kɛnɛkanda ye.
A bangenen nin kɛlɛkɔfɛdugu kɔnɔ, min ye tomo ye, a y’i kalan politiki la « Zenɛsi uwiriyɛri keretiyɛnni » kɔnɔ, a bangebagaw ye min tɔndenw ye, ani ka kɔrɔbaya a dugu mugubon kɛrɛfɛ, min mɛɛnna Faransi jamana kɛlɛkɛkurunw dilanni na.   
Jɛɲɔgɔnkulu    Kɛlɛ ani izinibaara.   
San 2006 kɔnɔ, nin ntuloma fila ninnu bɛ kɛ a ka minisiriya cɛsiriko daminɛ n’a laban na, cɛ naani y’u jɔ min waleyali kɔrɔ : Lewandɔsiki, kɛnɛkanda la, ENA mɔgɔ Faransuwa Ruseli, a ka ka ladilikɛla kɛrɛnkɛrɛnnen,  Zan – Kulodi Male (Totali koladilanw politiki ɲɛmɔgɔ, bi) ani dugumakɛlɛbolo jalatigiba kɔrɔ, Zan - Misɛli Palagosi.    
O kulu o, tɔgɔdalen Semafɔri, bɛ cɛbɔ Oroyali ka kuma kɔnɔkow labɛn ni jamanabaarako ye lakana kan.  
Nka, tiɲɛ na, a bɛ baara kɛ Lediriyan ye, o min ye ɲɔgɔnkunbɛnw caya kanban ni izinibaarabagaw ani sɔrɔdasiw ye.   
O ye nɔ bɔ : 2007 san kɔnɔ, Beretɔnkɛ welela Nikola Sarikozi fɛ, min ye san sɔrɔ Orowayali kan, ni ka baara kɛ gɔfɛrɛnaman dayɛlɛnenko la.  
Sosiyalisitikɛ banna.  
A bɛn’a yɛrɛ minɛ ka san duuru kɛ tuguni, fo Faransuwa Holandi ka sigili.   
Nka Semafɔri ka baara, min bɛ lajɛ kɛ siɲɛ kelen ɲɔgɔnna kalo kɔnɔ, tabali duman dafɛ, Sarakozi ka sanduurufanga kɔnɔ, ye jirimɔ kɛ.
Mɔgɔw bɛɛ hakilina na, Lediriyan kɛra Faransi sɔrɔdasiyako ni izinibaarako taabolo dɔnbagaw bɛɛ la ɲuman ye, Faransi numanyanfan kɔnɔ, yɔrɔ min na dungew bɛ tuguni sɔrɔdasiyako juguyabagaw ka hakilina magoɲɛbali la.       
A ka minisiriso ka Lakanaminɛn kɔkanfeere baarakɛkulu (Komɛdi, min ɲɛminɛ ye Lewandowisiki ye) lahɔrɔma na, a ye Faransi ka maramafɛnw feereli wari hakɛ latɛmɛ Erowari miliyari 4,8 na ka se 16 ma, a ka san saba fɔlɔ senfɛ Hoteli Biriyenni na (Lediriyanko, bɔlɔn dɔgɔdɔgɔnin gafedilanyɔrɔ, 2016).    
Lakana izinibaarabagaw bolo, beretɔnkɛ WEYƐRIPE ye ŋanayajɔyɔrɔ ta. 
A cɛ tɔgɔ o ye lakodɔnjɔda doni sɛbɛkɔrɔta, n’a tora k’o da a kɔ la, a ka tɛmɛni kɔfɛ Erɔpu ani Kɔkankow ɲɛnabɔli la, san 2017 la, yɔrɔ min na, hali a ma gɛlɛya kɛ a la, a donna jamanaw cɛkow sɔrɔko hakilina na, min fɔra k’a mandiya mɔgɔ dɔ fɛ, min kɔnna ale ɲɛ, Loran Fabiyisi. 
Afiriki Minisiri lakodɔnnen don i ko Jamanakuntigi ; a bɛ teriya sama ani bangun ɲɛmɔgɔw fanba bɛɛ cɛ. Ni yɔrɔ bɛ yen min na Lediriyan ka kuma fanga ka bon, o ye Afiriki ye, kɛrɛnkɛrɛnnenya la tubabukanfɔyɔrɔw.   
Tuma min a y’a ka baara ta « Defansi » la, a dun tɛ nin bangun in dɔn ka se o bɛɛ ma, yɔrɔ min na sɔrɔdasidagaw bɛ Faransi bolo, minnu jɔda ka bon ka tɛmɛ. 
A ye taamaw caya yen, k’a ka beretɔnw ani sosiyalisiti jɛɲɔgɔnyakuluw sɔrɔ, ni k’a yɛrɛ kɛ mɔgɔ ye dɔɔnin-dɔɔnin tɛmɛ tɛ kɛ min kan a Faransafiriki diɲɛ ncinin na.   
Kamalenyatɔgɔ fɔra mɔgɔ min ma ko Afiriki minisiri, Faransuwa Holandi ka saratiwaati senfɛ, bɛ bisimila i ko Jamanakuntigi, a bɛ teriya sama bangun ɲɛmɔgɔw fanba bɛɛ fɛ, minnu b’a ni Holandi cɛsiraw fanga dɔn, n’u sɔnnen don a ka jateminɛni politiki ye, a kɔrɔlen cogoya la, an’u bɛ danaya da a kan, min ni fiyɛntɔya ka surun.     
Ka se yɔrɔ la, ni Faransi ani Banisirala mɔgɔ namaratɔba dɔ kɛtɔ k’a kumakan ladege a ɲɛma, bɛna se ka jan da bangun Jamanakuntigi damadɔw ye yaasa ka wari minɛ u la, min bɛ kɛ bolomafara ye Faransikaden dɔw minɛnen, k’u kɛ bolokɔnɔmɔgɔw ye Mali la,  kunmabɔwari bisigilen na. 
Ni Zan – Iwi ye ɲinini kɛ, mɔgɔ t’a fɔ ayi.
O la, mɔgɔw b’u magan cogo bɛɛ la walasa k’a ka mandiya sɔrɔ, hali n’a ma ɲɛ dɛmɛ dɔw kɛli kɔ a ye waati dɔw la.  
Ni ka nimisa a la kɔfɛ.  
Fitiriwale filɛ ! Ɛribisi kɔnɔ, min bɛ ka taa n’a ye Nɔkisɔti, nin zuwɛnkalo tile 30, yɔrɔ min na Afiriki kelenyatɔn (IYA) ɲɔgɔnyeba 31nan ka kan ka kɛ, Ibarahima Bubakari Keyita bɛ kɔnɔnamiiri la.  
Mali Jamana kuntigi ma kumaw dayɔrɔ sɔrɔ a yɛrɛ la, Zan – Iwi Lediriyan ye minnu fɔ ale ma.   
Alize bɛnkansɛbɛn kɔnɔ, fɛn bɛɛ, minnu b’a to bɛn ka segin ka sɔrɔ Mali la, b’a kɔnɔ ani bakuruba la Saheli kɔnɔ.   
Nka o bɛɛ kɔ , fo politikiɲaniya ka sɔrɔ, k’o bɛnkansɛbɛn kɔnɔko yɛlɛma k’a kɛ tiɲɛ ye.    
O dun tɛ ka kɛ fɔlɔ, ne b’a ɲini o ka kɛ perezidankalata kɔfɛ.   
Ni cikan bɛ yen k’o lase [ Mali ] perezidan ma,
a ka kɛ nin ye walima dɔwɛrɛ, ne tɛna n sen don kalafili taabolo la , - cɛbɔw de ka kan k’a kɛ cogo la u k’u kandi ni danbetigiya ye Alize bɛnkanw bilali kama sen kan, Faransi jamana ni jamana wɛrɛw cɛkow kuntigi y’o fili fiɲɛ fɛ a ka taama dɔ kɔkan Ɛsitokolumu.   
Ka dɔgɔkun damadɔ to an ni kalafili cɛ, wa, a kɛtɔ ka bɔ nin dantigɛli kalama, IBEKA ye Pari bolo bɔlen ye ale kɔrɔ kaban pewu 
A bɛ dimin kumaw na.  
Fitiriwale filɛ ! a y’o fili fiɲɛ fɛ, a kumatɔ a masurunnabaaraɲɔgɔnw dɔlakelen fɛ. 
Cɛ fila ninnu dun bɛ ɲɔgɔn dɔn kosɛbɛ.  
U ye ɲɔgɔn kunbɛn Pari, san 2013.  
Nka u cɛla, min kabanɔgɔntan don fɔlɔ, gɛlɛyara ka taa a fɛ dɔɔnin-dɔɔnin.   
Tuma min Mali Jamanakuntigi y’a bɔɲɔgɔnw sɔrɔ Muritani faaba kɔnɔ, perezidanw ka waatibolodaw cogoya bɛnsenma y’a kɛ Emaniyɛli makɔrɔn yɛrɛ ka kan ka taama kɛ Muritani zuluyekalo tile 2 ani 3.   
IYA ɲɔgɔnyeba kɔkan, a ka kan ka kumafalen kɛ ni Mohamɛdi Ulidi Abɛdɛlazizi ye ani k’a sendon ɲɔgɔnye la ni ZE SƐNKI Saheli ɲɛmɔgɔw ye.   
Ni dɛmɛɲini don n fɛ, a ko tɛ nin kɛcogo kelen na.  A selen zuluye tile 1ɔlɔ midi, Makɔrɔn sen donna, o yɔrɔ bɛɛ la, fanani na,  da tugulen, ale ni Jamanakuntigiw dala, minnu bɛ yen. 
IBEKA y’olu dɔlɔkelen ye.
A sigilen Senekalika Maki Sali kɛrɛfɛ, a dimin ma da : a ye tigɛlima kɛ Faransi perezidan na. 
U falen, u kelenkelenna bɛɛ y’a ka cidenkulu magɛn, nka kuma min fɔra a kɔrɔkɛ fɛ, o ma bɛn Emaniyɛli Makɔrɔ ma.
Dɔgɔkɛ ye ɲɛfɔliw ɲini. A tun ma lawuli e ma.    
A tun dabɔra Lediriyan kama, Mali jamanakuntigi y’a jaabi ten, ni ka sɔrɔ k’i yɛlɛma beretɔkɛ fɛ, a kɛtɔ k’a ɲɛ jɔ o ɲɛ na : ni dɛmɛɲini don ne fɛ, a ni nin kɛcogoya tɛ kelen ye. A ko, min tɛ delinanko ye, jamanaw cɛkow diɲɛ mankantan na ka caya, kɛra mɔgɔ damadɔ minnu ɲɛna, y’u yɛrɛ ɲininka.      
A dun bɛ se k’a ɲini ka mun fɔ tan ?  
Ibarahima Bubakari Keyita kan bɛ, tiɲɛ na, ko kɛlen jɔnjɔn ma.  
A bɛ pasipɔri biyɔmɛtirikiw dilanni sugu sɔrɔli kan, san 2015, Faransi baarada Obɛritiri Tɛkinolozi fɛ, min kɛra Idemiya ye.
Kabini 2001 san, Kanadiyɛn Banki Noti (SEBEYƐNI, Kanada baarada dɔ) de bilala u dilanni  na.  
Nk’a ka bɛnkan waati kofɔlen sera a dan na, san 2014 laban na. 
Obɛritiri ɲɛmɔgɔw, minnu tun cɛsirilen don k’u cooko Mali la kabini san damadɔ, ye jɔyɔrɔ ta teliya la ani ka bolodon sɔrɔ, min jɔda ka bon, ka bɔ Faransi jamana yɔrɔ.    
Banbanni  San 2013 laban na, Faransi lasigiden min bɛ Bamakɔ, Zili Hibɛrisɔnni, bisimilara Ibarahima Bubakari Keyita fɛ, Kuluba faamaso la.   
A m’a donyɔrɔ n’a bɔyɔrɔ caya : a bɛna kɛ ko ɲuman ye ka Obɛritiri gafe jateminɛ ni ŋaniya ɲuman ye, a ko ten Mali perezidan ma.  
A koɲɛɲini ma bala IBEKA la, kɛrɛnkɛrɛnnenya la.   
O dun seginna ka kɛ dɔɔnin, tuma min da sinna ka don Obɛritiri gafe la, nin sen, Lakana minisiri, Zan – Iwi Lediriyan, yɛrɛ fɛ, ni k’o kɛ, an kunnafonibagaw ka fɔ la, siɲɛ caman san 2014 kɔnɔ. 
A ko tun bɛ Lediriyan ma fo k’a kɛ a ye Faransi sɔrɔdasiw ka wulikajɔ kofɔ a bɛnɲiniw senfɛ, a ɲɛfɔtɔ a fɛ ko jamana fila ninnu sɔrɔdasiw tun bɛ ka sa ɲɔgɔn fɛ kɛlɛda la.  
A tun kɛra ka tɛmɛ Holandi k’a ɲini Faransi baaradaw ka dɛmɛ, nka abada a ma kɛ k’i sinsin a kan nin cogo la.   
O la, mɔgɔw ye ɲininkaliw kɛ u yɔrɔ la.  
Foyi tun tɛ perezidan kɔnɔ k’a sin Kanadakaw ma, a tun ma fɔlɔ ka bɛn a ma k’a yɛlɛma, IBEKA masurunnabaaraɲɔgɔnw dɔlakelen y’o lakale.   
Nka Pari ni Bamakɔ cɛ bɛ baara la a ɲɛ ma, w’a tun bɛ ye ko a ko laban tɛ se ka bali.      
Laban na, perezidan sɔnna, an kunnafonibaga y’a kuncɛ tan.  
A ladɔnniyalen a ka bɛnkan lakurabaliya la, Otawa y’a ɲini k’i dulon a ka fɛn na.  
A ka lasigiden min bɛ Bamakɔ, Liwi de Lorimiye, y’a dusu kamikami a ko la Lakana minisiri ɲɛkɔrɔ siɲɛ fila, a waati la, Sada Samake, min ntanyara bi.   
A dabali banna janko dili welemada si ma kɛ a sugu lakurayali la.  
Foyi m’a bali.  
Mali ɲɛmɔgɔw danna a fɔli ma k’u ye n ka koɲɛɲiniw bila u hakili la, jamanw cɛkow baarakɛla dɔ y’o lakale.  .  
Faransika Talɛsi baarakɛyɔrɔ mɔgɔ kɔrɔ dɔ ka fɔ la (Obɛritiri faden a waati la) fana y’a yɔrɔ dugukolo mɔmɔ walasa ka jɔyɔrɔ ta a la, nk’a y’a kɔmunu teliya la : mɔgɔw y’an ladɔnniya k’a gafe da sɔgɔra pewu, an kunnafonibaga y’o ɲɛfɔ, ni k’a pereperelatigɛ ko  wari min bɛ da a kan (n’a sigilen don wari hakɛ mumɛ 3% la Talɛsi fɛ a waati la) fana tun ka ca kojugu.  
Beretɔn ka dɛmɛdonkulu ani yuruguyurugu sigannaw. Baaraɲɔgɔnya bɛnkan dɔ labanna ka bolonɔbila, san 2015 zanwuyekalo la.   
K’a kɔdon bɛnkansɛbɛn na ni Kanadiyan Bɛnki ye,  k’a taa o waati la Obɛritiri de bɛ sin ka pasipɔri feere, wa Mali jamana t’a kɛ. 
Pasipɔri dilenw faransikaw fɛ ɲɛcogoya tun y’a la ɲuman ye, nk’a da ka gɛlɛn kosɛbɛ.   
A bɔra kelen na k’a kɛ a ŋɔgɔnna fila ye, kunnafonidibaga dɔ y’o pereperelatigɛ ka bɔ Sɔrɔ ani Nafolokow minisiriso la, o min ye baara kɛ a gafe kan k’a daminɛ san 2015 zanwuyekalo la.  
Gafe goniman : Obɛritiri bɛnkan kuma cayara, o cogo la, Mali kunnafonidilaw fɛ, minnu y’u bolonkɔni jɔ Lakana minisiri la ani ka taa fo k’a jalaki ni yuruguyurugu ye.   
Kuluba faamaso kɔnɔna tɛmɛsiraninw na, mɔgɔw b’a fɛ k’a kɛ  jateminɛniko ye ka tɛmɛ : Faransi sɔrɔdasiw ka wulikajɔ ɲɛkɔrɔ, a tɛ se ka kɛ cogo wɛrɛ la.   
Gɔfɛrɛnamanw bɛɛ bɛ soronadoni kɛ u jamana baaradaw ye.  
O t’a damanako si ye, wa ɲangiliko fana tɛ, IBEKA ka minisiri jɔdabatigi dɔ y’o jalatigɛ.   
Mɔgɔ dɔw ye kun wɛrɛ kɔni labɔ, min bɛ se ka Lediriyan  jijakunba ɲɛfɔ bɛnkan kama, min tɛ don kuma na a ka Lakana minisiriso ka kokɛtaw kɔnɔ : Obɛritri tɛ Faransi baarada gansan ye ten, nka Beretaɲi marabolo baarada ɲumanw na ɲuman, min ko ka gɛlɛn Zan – Iwi Lediriyan ma. 
A dɔnkoba bɛnnen waribuluw dilanni ma ani gafe lakananenw, a ka baarakɛdaga belebele sigilen don Rɛnni kɛrɛfɛ.    
K’a bisigiya beretɔnko ye, o bɛ Faransi minisiri ka wulikajɔ ɲɛfɔ wa ?
O de fɔra ne ye, tuma min n ye baara ta, IBEKA ka minisiri kɔrɔ dɔ y’o jalatigɛ.  
A ɲininkalen, Faransi minisiri, min b’u ka jamana ni jamana wɛrɛw cɛkow ɲɛnabɔ, ma sɔn a ma : n’a jɛnna n’a ye k’ale ye Mali jamana ladi a ka bi taabolo ta gafe lakananenw ko la, a b’a tiɲɛtigiya ko ale ma Obɛritiri kofɔ abada walima baarada wɛrɛ, a kumakɛɲɔgɔn kelen si ye.  
Ni Zan – Iwi Lediriyan ye, Beretɔn dɛmɛdonkulu tɔgɔlamɔgɔ bɛɛ la ɲuman b’a bolo, fo ka se yɔrɔ la, min na, waati dɔw la, a bɛ jalaki ni maraboloko ɲɛnawolomali suguya dɔ ye.   
A ka bolodon fɛ, Safaran, min ye pankurunko kodɔnnaba ye, n’a dagalen don Fuzɛri, ani nin beretɔn wocɛ baarakɛlaw tabaga ye, min jɔda ka bon bɛɛ ta ye, o ye Misirajamana pankurundi baara ɲɛnamanba fila sɔrɔ.  
Minisiri bɛ k’a ɲɛmada fana Sabena Tɛkiniki ka taaɲɛ fɛ, o min cookolen don Dinari ani n’a ka kodɔnba ye ayeronɛfuw labɛnni baara ye, janko Afiriki taw. 
Talɛsi, Nawali Gurupu, walima Arikiyisi (Reno Tirikisi Defansi kɔrɔ, min tun b’a ka yiriwabaara kɛ Abu Dabi, san 2015 ani n’a bɛ maramafɛnw di Afiriki kɛlɛbolo caman ma) olu bɛɛ fana ka fɛndilandaga dɔw bɛ beretɔnni dugukolo kan.  
O bɔlen kɔ yen, Lediriyan ma deli ka siga-siga ka gɛrɛ dakabana Kulubu dɛ taranti la, jɛkulu sigilen san 1988 ani n’a bɛ Beretɔn kotigbaw ka jɛrɛjɛkulu sannamɔgɔw fara ɲɔgɔn kan, minnu hami ye ka kɛ kulu ye walasa k’u fanga digi latigɛlisɛbɛnw kan, minnu bɛ ta Pari. 
Wɛnsan Bolore ani Faransuwa Pino y’a yɔrɔ delinamɔgɔw ye, hali ni, tiɲɛ na, u yankan bɛ bɔli kɛ u kelenkelenna ye k’u fanga digi Pari politiki mɔgɔw kan.
Lediriyan bɛ u cɛsiraw juru ɲumanw sama ni miliyaritigi Liwi Ledifu ye (Biriyɔsi dore, Dɛli Arite, Biridɔri), a ye leziyɔn donɛri di min ma san 2012, an’a sera ka Zan-Piyɛri Lerɔsi (Ɛntɛrimarise, min ntanyalen don bi), Daniyɛli Ruliye (Gurupu Ruliye), Kulodi Giyemo (Ibisɔfiti) walima Birisi Rose fana (olu) kunbɛn kulɔbu kɔnɔ.  
O Iwi Rose mɔden, min ye munnituluw, n’a bɛ ye Afiriki ka caya, kulu sigibaga ye, (o) y’a ka cakɛda ɲɛmɔgɔ, Piyɛri Rusɛti, ye ka Sewaliye de la Leziyɔn donɛri taamasiyɛn sɔrɔ, san 2020 zanwuyekalo la, Wanni, ka bɔ Jamana Kɔkankow minisiri tɛgɛ.    
Afiriki, minɛnw taayɔrɔ belebele     -    Zan-Iwi Lediriyan ka taama, k’a to Faransi Lakana minisiriya la, Faransi kɛlɛbolo ka daga la Pɔri Buye, Abijan, ani Zɔrizi Sɛri, lasigiden min b’a yɔrɔ la, san 2014 mɛkalo tile 10.    
Beretaɲi Diki ye taako caman kɛ Lokarini ɲininikɛcakɛda la, sɔrɔ koɲɛɲini baaradaba dogolen, min sigira san 1991 (yɔrɔ min na fana Liwi Ledifi ye baara kɛ ka caya).   
Ɲininikɛcakɛda, min tɔgɔ seginna ka da Kereden ɲinan, ye ci don a yɛrɛ bolo ka diɲɛ Beretɔnw bɛɛ fara ɲɔgɔn kan walasa u k’u sen don kosɛbɛ a marabolo sɔrɔko taaɲɛ la.    
Josen min na, Zan-Iwi Lediriyan tɛ se ka dɔwɛrɛ kɛ ni jɛn tɛ n’a ye.    .
Ni Kereden kulusigira ka bila kininyanfan fɛ (a laɲagara ka waati jan kɛ TEYƐFI – 1 kotigi, Patiriki Lelayi fɛ), ni k’a cogoya fɔ i ko kannabilalenya ani jamanadenya baaradanin, sosiyalisikɛ ma ban abada ka to k’a sen jɔ yen.     
San 2004 kɔnɔ, a ye kɔrɔfɔ dɔ fɔ yen, Beretɔn kolatigɛlaw ɲɛ na, minnu bɛ ɲini ka mɔgɔ 300 bɔ, Piyɛri Mehɛɲeri kɛrɛ la walima Faransuwa Gulari, marabolo mɔgɔba dɔw, Nikola Sarikosi ka IYƐMIPE kɔnɔ.    
Jateden min bɛ faamuyali di : san 2012 ni 2015 cɛ, a ka jamanabaara baarabolodasɛbɛn ka fɔ la, Zan – Iwi Lediriyan ye taama 153 kɛ ka taa Faransi kɔnɔna maraw la, minnu na 53 kɛra Beretaɲi kelen na.
Waati min a tun ye Lakana minisiri ye, a ka cakɛda mɔgɔ fila tun bilala fana ka ɲɛsin beretɔni koɲɛw ma, ani Hotɛli de Biriyɛnni kofigiba tun bɛ a ka marabolo depitew fara ɲɔgɔn kan ka caya, a ka minisiriso la walima a tun b’a sen don, waati dɔw la, Beretaɲi komɛrisi ɛntɛrinasiyɔnali ( BESEYI ) ka ɲɔgɔnyew la.    
Zanwuyekalo tile 12 san 2018, Rɛnni, kasɔrɔ a b’a ka taamaw dɔwɛrɛ la min jate tɛ dɔn ka ban a ka dugukolow kan, minisiri m’a ko yɛrɛ bila daga girin dala.
Baarada 200 tɔgɔlamɔgɔw ɲɛ na, minnu bɛ BESEYI kɔnɔ, a y’a ka waleya fara ɲɔgɔn kan kumasen fila kɔnɔ : fo an k’an jɔyɔrɔ bɛɛ minɛ Afiriki yiriwali la.  
Minɛnw labɔli la, taayɔrɔ don, min nafa ka bon, Faransi bolo, 
Ani Beretaɲi bolo.  
Ɲɛnaminifɛnw tɔnni 5, 328 minɛnen sibiridon su fɛ ka bila karidon na, mɛkalo tile 30 san 2021.
Ɲɛnaminifɛnkow Baaradaba ɲɛmɔgɔ y’a kunnafoni duman di, a yɛrɛ, nin ntɛnɛn sɔgɔma kunnafonidi dɔ senfɛ, a fɛnw jirala yɔrɔ min na. 
Sɛgɛsɛgɛli jirimɔ, o min daminɛna salon.
OSEYƐSI ciden dɔw tun ye balimakɛ fila, Nango ani Famusa Koroma, minɛ.  
Kibaruya sɔrɔlen tun ka dogon, nka yɔrɔsɔgɔbɛw tun ma bɔ ni foyi ye.  
OSEYƐSI baara waleyaliw kuntigi y’o dajira.  
Ɲinan san na, an bɔra a fɛnw kan, minnu tun taara ka bɔ a yɔrɔ la Daba dugunin na ka taa n’a ye mɛtɛrɛ 800, Cɛlɛ komini kɔnɔ, kilomɛtɛrɛ 60 ɲɔgɔnna a ni Bamakɔ cɛ.   
Kiritigɛla Kolonɛli Adama Tunkara y’o ɲɛfɔ.  
A labɛnnen ni yanba tofaden 3 373 ye, a fɛn minɛnenw bɔra Ganajamana na.  
A dogokafeerebagaw tun b’a latɛmɛ Burikina fɛ, k’a ladon Mali la.  
Bamakɔ sugufiyɛ fandɔ b’a lasɔrɔ o kɔ, ka bɔ nin dugunin na, donni ka gɛlɛn min kɔnɔ.  
Nin sen, a fɛnw minɛna, u tigi fila bisigilen, minnu dɔnnen don OSEYƐSI cakɛlaw fɛ, bolila. 
Ka lasɔmini kɛra lakanabagaw nani na, baara waleyali kuntigi y’o ɲɛfɔ, dun sarala ka ɲɛ, sefawari dɔrɔmɛ 40 000 ɲɔgɔnna, k’a bɛn baarakɛla min bɛ cɛmancɛjɔyɔrɔ la, o sara ma.    
Fɛnw minɛnen, jagoli wari bɛ t’i jɔ sefawari miliyɔn 450 la.  
Mamadu TOGOLA / maliweb.net   -   A donnen wulikajɔ la, bɛn ani bɛnɲini kama Mali keɲeka la, Imusagiw an’u ka Tumutu – SIYATI jɛw ka jamakulu bɛɛ sen bɛ don min na bɛ kankarida kɛ sifilɛlibaga bɛɛ ye, minnu b’a ɲini ka tiɲɛni kɛ an ka jamana ɲɛmɔgɔbabaw ka maganw na.
A ka dantigɛlisɛbɛn kɔnɔ nin ntɛnɛn, awirili tile 5 san 2021, Imusagiw an’u ka Tumutu – SIYATI jɛw ka jamakulu bɛɛ sen bɛ don min na ye kunnafonibɔliw lakɔlɔsi, ni sɔnja ani nisɔngoya ye, k’u kɛ wideyo, minnu labɛnniw kɛra Dire, n’u bɛ tali kɛ farafarali hakilila kan, Alize bɛnkansɛbɛn sɔsɔli kɔnɔ.  
N’a se dan bɛɛ ye, a b’o kunnafonibɔliw kɔn, minnu bilalen don wideyow kɔnɔ, k’u lamara ani k’u jɛnsɛn ka ko ɲini n’a ye, Dire denmisɛn dɔw fɛ, ni jamaden kofɔlenw fan si jɔyɔrɔ ma di minnu ma ani yamaruya si.  
SIYATI bɛ kankarida kɛ ka sin kuma juguw bɛɛ ma, minnu b’a ɲini ka tilali kɛ an’a bɛ hakililatigɛ kɛ k’o ɲɔgɔnna kunnafonibɔliw jirali man kan cogo si la ka perezidanfanga danbew tiɲɛ minnu bɛ bɔ Dire kubeda hadamadenya suguya cayali la.   
Imusagiw an’a ka Tumutu – SIYATI jɛw ka jamakulu bɛɛ sen bɛ don min na bɛ segin a kan k’a ka sirili fɔ, Dire jama ye,  Mali gɔfɛrɛnaman na, tɔn bolonɔbilalaw, minnu ye an’u tolen don perezidanfanga mɔgɔ ye.  
O bɔlen kɔ yen, o la, a bɛ fan bolonɔbilalaw su, u k’u ka kandiw labato, minnu bɔra Alize bɛnkansɛbɛn kɔnɔ.  
SIYATI bɛ to dɛmɛdon na waleyali bɛɛ ye hadamabenya bɛn sira la ani Jɛkasigi la Dire ani marabolo kubeda tɔw kɔnɔ.     
K’a ka hadamadenya labɛncogo jɛlen to a hakilila la, Imusagiw an’a ka Tumutu – SIYATI jɛw ka jamakulu bɛɛ sen bɛ don min na bɛ hakilijigin kɛ ko wote kɛra komini mɔgɔ minnu ye, olu mɔgɔ 116 b’olu cɛla, ka bɔ duguninw ani kabilabondaw 212 la, marabolo komini 22 kɔnɔ, sɛrɛkili 5 dugukolo kan, Dire bɛ minnu na.   
O jɔyɔrɔ kosɔn, a bɛ ɲankata ani fɔlɔmɔgɔya walew kɔn ni barika ye Dire kubeda kɛnɛ kɔnɔ, i n’a fɔ Tumutu marabolo sigida tɔw la ani Duwanza, ni kɔsa in na, Isaka Mayiga a bɛ fɔ min ma Larabo minɛni ka tunun n’a ye bɛ minnu na ani Duwanza denmisɛn fila. 
O cogo kelen na, a bɛ Mali gɔfɛrɛnaman wele, ani Alize bɛnkansɛbɛn bolonɔbilalaw fana, u k’u magan cogo bɛɛ la walasa ka hadamadenya juru tugu kura ye ani ka bɛɛ kelenkelenna ye kandi minnu kɛ ka bila sen kan fo a dan, jamadenw ka hɛrɛ kama u bɛ minnu nɔnabila.
K’a laban, a seginna a kan k’a jira k’a labɛnnen don k’a baara kɛ cɛsiri kɔnɔ ni fanw mɔgɔ ye, minnu sen bɛ bɛn seginni ani hadamadenya ɲɔgɔnfaamu na Mali kɔnɔ, min faralen don ɲɔgɔn kan ani ka suguyaw caya a kɔnɔ.        
Berehima Jalo  -  Zuwɛnkalo tile 18 jumaseli kɔfɛ, Kabala gaw ka faraɲɔgɔnkankulu dulɔminyɔrɔw kɛlɛli kama ye yɔrɔdalasigi masumanen dɔ kɛ, k’a fɔ u tɛ sɔn dulɔminyɔrɔw sigili ma Kabala kɔnɔ, k’a kɛ bayaa ye.   
O wale bɛ ɲɛfɔ ni baara cɛjuguw ye, minnu kɛra kosa in na dafɛla dulɔminyɔrɔ dɔ sannikɛlaw fɛ. 
O kow ye, 
Sonyali koɲɛ dɔw, binkanniw ani kamalennin dɔ fagali, mɛkali tile 10 san 2020.  
O yɔrɔdalasigi, min kɛra Kabala Wɛrɛda la, kɛra Kabala alimami, Isaka Bacili, ɲɛna, silamɛdenmisɛnw ka prezidan, Aruna Keyita, tun b’a kɛrɛfɛ, ani Kabala gaw ka faraɲɔgɔnkankulu dulɔfeereyɔrɔw kɛlɛli kama perzidan, Suleyimani Berehima Kamisoko ani sigidamɔgɔw bɔlen ka caya kosɛbɛ ka wele jaabi.   
Dulɔminyɔrɔ dɔ min bɛ wele « Namara ka bari », min dagalen bɛ Kabala, de dayɛlɛnni kɔfɛ kokura, meri ka latigɛlisɛbɛn dɔ fɛ, kalo saba a datuguli kɔ, Kabala sigibagaw ye hii kɛ « Kabala Wɛrɛda » kan, k’u sɔnbaliya jira k’a ɲɛsin nin kiri latigɛlisɛbɛn ma.  
U tun ka ca, si hakɛ bɛɛ, Kabala cɛw ani musow, k’u sen don nin yɔrɔdalasigi la.   
O la, silamɛdenmisɛnw ka perezidan, Aruna Keyita, ka dantigɛli de ye nin ŋaniya jira masumanen kɔnɔko ɲɛfɔ.  
A ka fɔ la, ni dulɔfeereyɔrɔ cayali ye, minnu bɛ dulɔ mandiya walima dɔrɔgu, mɔgɔ bɛ se k’i jigi da mun kan nin denmisɛnw ye ?    
Denmisɛn, minnu ye siniɲɛsigi ye, n’olu b’u yɛrɛ di nin ɲɔgɔnna jogujuguya  ma, n’o ye dɔrɔguta ani kota ye, an bɛ se k’an jigi da olu kan wa ?   
Tiɲɛ na, ayi, Keyitakɛ y’o fili fiɲɛ fɛ k’o kɛ cikan ye.  
A tɛmɛna ni kuma ye ko dulɔminyɔrɔw tɛ na ni foyi ye ɲuman na ani ko nin yɔrɔdalasigi kɛra jamana josariyaw batoli dafalen kɔnɔ ani jamaw ka kannabila baara kɛta.
Mɔgɔw tɛ dɔwɛrɛ ɲini nin dulɔminyɔrɔ in datuguli kɔ ; mɔgɔ m’a ye abada nin yɔrɔ ɲɔgɔnna ka komini layiriwa.  
Nin ŋaniyajira in y’an ka bɔli laban ye, n’a (dulɔso tigi) m’a datugu, an bɛna an jɔ an jɔyɔrɔ la ani an tɛna an yɛrɛ minɛ, a y’o kɛ lasɔminikan ye.   
Kabala wajulikɛlaw tɔgɔ la, alimami Isaka Bacili y’a pereperelatigɛ ko jamana min na jamanadenw fanba ye silamɛ ye, nin ɲɔgɔnna ko man fisa.  
Denmisɛnw ka nin kɛlɛ bɛ kisili kɛ, k’a kɔrɔ kɛ o bɛ denmisɛnninw ka ladamu ɲuman nɔfɛ.   
Dulɔ haramunen don, o sɛbɛnnen bɛ kuranɛ kɔnɔ, wa diɲɛ bɛɛ b’o dɔn. 
Anw ( Kabala wajulikɛlaw ) ka dɛmɛ bɛ denmisɛnw ye, a y’o dantigɛ. 
Kabala gaw ka faraɲɔgɔnkankulu dulɔsow kɛlɛli kama perezidan, Suleyimani Berehima Kamisoko, kumakuncɛ la, y’i kanto ko mɔgɔ si tɛna Kabala layiriwa olu nɔ na ani ko mɔgɔ si t’a dɔn degun minnu b’u kan nin dulɔminyɔrɔ kosɔn, i n’a fɔ binkanniw, mɔgɔfaga ani tɔɔrɔko wɛrɛw.
N’an ma kɛlɛ kɛ ka nin dulɔso in ka datugu, an tɛna lafiya sɔrɔ abada. 
A kɔlɔlɔ jugu b’an ka denmisɛnninw, an dɔgɔkɛw an’an dɔgɔmusow ka ladamu kan.   
A ko damatɛmɛna kojugu, fo an ka wuli k’an jɔ nin cɛ in (dulɔso kofɔlen tigi) fɛ, Kamisokokɛ y’o lasɔmini kɛ.  
K’a fara a kan, i ko mɔgɔ minnu kumana a ɲɛ, a y’a lase ko nin yɔrɔdalasigi y’a laban ye an’a bɛna kɛ kalansen ye dulɔsotigi bolo an’a laminiw, bawo nin wulikajɔ kun ye ka dulɔminyɔrɔw kɛlɛ, ka dulɔ kɛlɛ, ka siramɔɲɔ ani « sisa » kɛlɛ.   
Hali n’an ka kan k’an joli bon, an bɛna Kabala fara ɲɛgɔn kan, bɛn kɔnɔ ni lafiya ye ani fana baanaya.   
An faralen ɲɔgɔn kan, an bɛna sebagaya sɔrɔ.   
Kabala gaw ka faraɲɔgɔnkankulu dulɔminyɔrɔw kɛlɛli kama perezidan y’o hakiliatigɛ.   
Mariyamu Sosoko fɛ  - A bɛ waati bɔ, magoɲɛfɛnbaw, sɔngɔw yɛlɛnna kosɛbɛ Bamakɔ.    
O ye cogoya ye, min ye gadonmusow bila sirasurunw bɔ, minnu  tɛ tilennenyabaaraw ye.   
Bamakɔ sugufyɛ kɔnɔ, sogo kolontan kilo, sefawari dɔrɔmɛ 640, tulo min taara ka na jamana kɔnɔ, sefawari dɔrɔmɛ 220, jamana kɔnɔ tulo dilannen, sefawari dɔrɔmɛ 200, jɛgɛwusu kilo sefawari dɔrɔmɛ 700.   
Magoɲɛfɛnbaw sɔngɔw yɛlɛnni, janko duminifɛnw, bɛna wolo M5 wulikajɔ kura la diɲɛnatigɛ gɛlɛya kosɔn, minisiriɲɛmɔgɔ ka baarakɛyɔrɔ dala, zuwɛnkalo tile 22. 
N’o sannikɛse binni ye, gadonmusow bɛ kelennakuma na, u kɛtɔ ka fɛn tobita ɲini min bɛ bɛn u kunnawari ma.   
Jamana wɛrɛw kɔnɔ, ni dumunifɛn magoɲɛfɛnba dɔ sɔngɔ yɛlɛnna dɔrɔn ani n’i fangalamɔgɔ, min ka baara b’o yɔrɔ kan, y’a lakɔlɔsi, hakililaw bɛ ta o yɔrɔnin bɛɛ la ka magoɲɛfɛnsanbagaw hakililatigɛ.   
An fɛ, a bɛ i ko n’a koɲɛ bɛ baaradaba min bolo b’i kanto,
a’ y’aw jija a la.
Nka, a bɛ i ko ɲɛmɔgɔbabaw bɛ ka ɲina ko zuluyekalo san 2020, Diɲɛ Baloko ni Sɛnɛko Tɔnba ( FAWO ) ani Diɲɛ Baloko Baarabolodali Cakɛdaba ( FAWO ) ye lasɔmini kɛ ko waati surun kɔnɔ, baloko gɛlɛya kun bɛ Mali ani jamana 26 wɛrɛw kan, Kowidi – 19 kosɔn.  
FAWO ni PAMU ka fɔ la, Kovidi – 19 bɛ kɛ i ko a bɛ dɔ fara degunw kan minnu sirilen don kɔngɔ la, k’a da baara kundama jiginni kan, min kɔlɔlɔ ye ko gaw bɛna wari sɔrɔ k’a dɔgɔya u ka dumuni musaka kama ani baarakɛla minnu taalen don babakɔfɛ bɛna wari dɔgɔmanw ci u ka denbaya ma, min tolen bɛ baloko lakanabaliya cogoya kɔnɔ.  
Walasa k’o cɛsirikow ɲɛnabɔ, FAWO b’a komagɛlɛya ka ko goni dɛmɛw lacaya, k’a jateminɛ ko sɛnɛ baarakɛwaati jɔnjɔnw, baganw wulili ka taa gɛnyɔrɔw la ani ji sɔrɔyɔrɔw, ani fana sumanw tigɛli, dumunifɛnw baarali an’u ladonni tɛ waleyaw ye minnu bɛ lajɔ.    
Diɲɛbanaba kɔlɔlɔw y’a daminɛ ka ye, (olu) minnu sirilen bɛ jate talenw na Jamanaw fɛ walasa ka bana jɛnsɛnni dan sira la, janko dancɛw datuguli ani mɔgɔw datuguli koɲɛ u bara, minnu ye nɔ bila fɛndilanyɔrɔw, fɛnlaseliyɔrɔw an’u jagoli la.      
Mahamadu YATARA  -  Alamisadon, zuwɛnkalo tile 24, wula fɛ, 
Iziniko ani Jago minisiri kura, Mahumudu Ulidi Mohamɛdi, n’a ka cidenkulu bilalen ye a kɔ, taamana ka ta bɔ Mali Jamana Siramɔɲɔw ani Takalaw Baarada ( SONATAMU ) la, min jɔlen don a baarada tɔgɔ o dukɛnɛ kɔnɔ.   
SONATAMU ɲɛmɔgɔba ( DEZE ), Isufu Tarawore, bilala o taama ɲɛfɛ, SONATAMU PESEYA, Abudulayi Yaya Sɛki, ɲɛna.   
Mali Jamana Siramɔɲɔw ani Takalaw Baarada ( SONATAMU ) ka laɲini ye sigɛrɛti dilanni ye, a tali ka na jamana kɔnɔ, a jagoli, an’a lataali yɔrɔw la. K’a jate ko izini kura jɔli ye bɛnkansɛbɛn fandɔ ye « Dinihili Ɛntɛrinasiyɔnali » dilanni n’a lataali yɔrɔw la Mali kɔnɔ, min bolonɔbilala SONATAMU ni Biritisi Amerikɛn Tabako cɛ.  
A kabakuru fɔlɔ dara san 2018 feburuyekalo tile 27.   
A ka ɲɛfɔli kumaw kɔnɔ a ka a don dunan ye, SONATAMU DEZE bɛna fɔ ko « Dinihili Ɛntɛrinasiyɔnali » suguya dilanni  jamana kɔnɔ, bɛna kɛ ka dɔ fara a baarada ka baara toli la senna, an’a bɛna dɔ fara Jamana lɛnpo wari sɔrɔtaw kan ani jamana iziniw caya.    
Ko min, ka da a ka kuma na, bɛna SONATAMU bila yɔrɔ la, k’a kɛ Mali iziniw bɛɛ la ɲuman, k’a to a ka siramafɛnw dilanyɔrɔko an’u lataaliko la jamana kɔkan, fankelenyanfan bolofara jamanaw bɛɛlajɛlen kama.   
Halibi Taraworekɛ ka fɔ la, nin so cɛɲiba jɔlen sojɔbagafaamuyalenw fɛ, bɛna to baara caman ka sɔrɔ ani ka jago sumanikɛminɛn dalatilen.   
Yann’a ka fara a kan, k’a b’a jɔyɔrɔ fa Mali sɔrɔko la, i n’a fɔ jamana iziniko bolodiɲɔnmakɛbaga jɔyɔrɔtigi baara nafasɔrɔ taaɲɛ bɛnkan hukumu kɔnɔ, segin kɛra min kan k’a lakuraya mɛkalo tile 5 san 2015.   
SONATAMU PESEYA kɔni ta fan na, a y’a tiɲɛtigiya ko a don taama bɛ bila jamana ka kɔlɔsili hukumu kɔnɔ izini kura jɔli baaraw taaɲɛ na.
O siratigɛ la,  a sababu bɛnna yaasa k’a tiɲɛtigiya ko filanfilan ma kɛ SONATAMU ka maganw na.  
Magan, minnu kɔkɔrɔmadonna ani ka sɔn kɛ u ma, Mali jamana ka dɛmɛ dili fɛ, ale min y’a waribɔlaba ye.   
K’o bɛɛ kɛ, siramɔɲɔko bolofara galabu kura an’a labɛnni kura fɛɛrɛ hukumu kɔnɔ ani o min, ni a kɛra ka se a dan na, bɛna Mali sɔn bitile izinibaarakɛminɛn bɛɛ la ɲuman na an’a bɛɛ la nafamaba fankelenyanfan bolofara jamanaw kɔnɔ.   
A bɛn’a pereperelatigɛ ko nin baarayɔrɔ kura girinya bɛ ta sefawari miliyari 10 hakɛ ɲɔgɔnna na.  
A ta fan na, Iziniko ani Jago minisiri ye hakililatigɛ di k’a fɔ k’ale ka baaradaba tɛna magan si to SONATAMU bilasirali la a ka ciw kɔnɔ.  
An bɔra ka baara ta, nin taama ye ne ka bɔli fɔlɔ ye kabini n nana Iziniko ani Jago baaradaba kunna.   
N bɛna aw ka laɲiniw don ba la, wa n ka baaradaba bɛn’a se kɛ walasa k’u lasewa, a y’o di i ko hakililatigɛ SONATAMU ɲɛmɔgɔw ma.    
Fatumata Kulibali fɛ  -  Bamakɔ disiriki komini 2nan jamaw tolen don dɔrɔgu kɛlɛli wale funufunu hakiliwasi kɔnɔ, min dabɔra polisi arɔndisiman 3nan Komisɛri fɛ.    
O cogo la, walasa k’a ka nisɔndiya jira jaabi sɔrɔlenw na kɛnɛ kan waleya kofɔlen na, Quɛnzanbugu kintigi ye cidenkulu, mɔgɔ tan hakɛ ɲɔgɔnna bɛ min kɔnɔ, wuli ka taa polisi komisɛri pɛrɛnsipali Sajo K Tomoda n’a ka cɛdenw barikada ani ka dusu don u la u ka magan na dɔrɔgu kɛlɛli la Bamakɔ disiriki komini 2nan kɔnɔ.   
Komini 2nan kin caman jama ka foliw ani barikadaw kɔfɛ arɔndiseman 3nan polisiso baarakɛjamakulu ye, arabadon zuwɛnkalo tile 9 tɛmɛnen, a dakun tun sera Qɛnzanbugu ta ma, min, ka tɛmɛ cidenkulu bilalen kintigi fɛ, sera polisiso kɔnɔ walasa ka dusu don ani k’u ka kɔkɔrɔdon fɔ k’a lakuraya komisɛri pɛrɛnsipali n’a ka cɛdenw ye dɔrɔgu laseli yɔrɔw la an’a tali kɛlɛli la Bamakɔ disiriki komini 2nan kɔnɔ.  
Laadalafoliw kɔfɛ, cidenkulu ka kumalasela, Sɛkina Hamala Hayidara, ka kɔrɔfɔ kɔnɔ, da sera u ka taama kun kan, yann’a ka foli ani barikada kɛ, Qɛnzanbugu kintigi tɔgɔ la, polisi arɔndiseman 3nan komisɛri ye, a ka baara kama a bɛ ka min sɛbɛkɔrɔkɛ fasojama ka ci la.   
O la, a ye Qɛnzanbugu jama ka bilasirali an’a ka dɛmɛdonya fɔ ka lakuraya polisiso ye.   
«  Dɔrɔgu kɛlɛli wale fununfunun bɛ k’an ka kin lasaniya. 
An ɲɛ tɛ dɔrɔgu la an ka bɔlɔnw kɔnɔ bilen.
Sisan mɔgɔw bɛ lafiya la.   
An b’a ɲini komisɛri n’a ka cɛdenw fɛ u ka tɛmɛ ni nin kɛlɛ ye jama bɛɛ ka hɛrɛ kama, wa an bɛna aw bilasira o la » a y’o hakililatigɛ.   
Wasa ani waleɲumandɔn -  A nɔ kan, polisi komisɛri pɛrɛnsipali, Sajo Tomoda, polisi arɔndiseman 3nan ɲɛmɔgɔya bɛ min bolo, y’a ka wasa jira nin waleɲumandɔn na.    
Ani fana, a y’a kɛ sababu ye ka Bamakɔ disiriki komini 2nan jama bɛɛ barikada a ka sendoni belebeleba an’a dafalen nin waleya la.   
A ka fɔ la, ni jama ka bilasira, bolodiɲɔgɔnma ani jɛkabaara tɛ, siga t’a la ko nin kɛlɛli tun bɛna tiɲɛ.  
« Jama y’a jɔyɔrɔ fa a ɲɛma.   
Nka n b’a ɲini a fɛ a ka to o sira kan, ni kunnafoniw dili ye walasa polisiw ka se k’u ka lakana sabati  ka ɲɛ.   
N bɛ barika da n ka ɲɛmɔgɔw bɛɛ ye, minnu b’an kunna, n ka baarakɛjamakulu, komini 2nan kiritigɛso ta, janko jamanalafasakiritigɛla an’’an ka bolodiɲɔgɔnmakɛbagaw u ka bilasirali jijalen na.   
N b’a ɲini jama fɛ, a ka to k’an kunnafoni walasa dɔrɔgufeerela damadɔ minnu bɛ kologɛlɛya halibi, ka se ka koron ani k’u sama ka bɔ tiɲɛni na », a y’o fara a kan.
A ka fɔw la, dɔrɔgu kɛlɛ y’a daminɛ ka nɔ bɔ kaban.   
« Sisan, lakanabaliya kiimɛnan jiginna ni 70% ye Bamakɔ disiriki komini 2nan kɔnɔ.   
Wa n miiri la, nin jaabi bɛ se ka lakɔlɔsi kɛnɛ kan.   
An nisɔndiyara ani k’an sewa kosɛbɛ ni nin walaɲumandɔn ye, min y’an dusu saalo ani n’a b’an bila ka dɔ fara magan kan ani jateminɛ walasa ka jaabi ɲumanbaw sɔrɔ kɛnɛ kan », komisɛri Tomoda tɛmɛna kuma fɛ tan.   
Dɔrɔgu kuntigibaw ka bagabagaliw ani papaliw  -  An ka jate ko dɔrɔgu kuntigbaw ka bagabagaliw ani papaliw n’u ta bɛɛ, polisi komisɛri pɛrɛnsipali, Sajo K Tomoda, an’a ka mɔgɔw tolen don u kan kan. 
O cogo la, sisan kɔni u donnen bɛ wulikajɔw la, min nɔ ka ɲi, dɔrɔgu dilanni, a lataali yɔrɔw la an’a tali kɛlɛli la Bamakɔ disiriki komini 2nan kɔnɔ.   
« Bagabagaliw t’an siran, n’o tɛ an tun tɛ don finitigiya baara la.  
An tɛ bagabagali don ba la.  
An bɛ baara kɛ dɔrɔn, ani k’a kɛ ka ɲɛ.
O bagabagaliw sinnen tɛ mɔgɔ kelen dama ma.  
Bi, bagabaga bɛ bɛɛ de kan. 
O tuma, an tɛna an ka baara jɔ ko an bɛ ka bagabaga.
K’o bɔ a la, o bɛ dusu don an na ani k’an bila ka nin dɔrɔgufeerejɛkulu kuntigibaw, minnu bɛ ka bagabagaliw kɛ, sama ka bɔ tiɲɛni na », a y’o sɛbɛkɔrɔfɔ.   
An k’a pereperelatigɛ ko kabini fununfunun baara daminɛni na, dɔrɔgu kuntigiw ani dɔrɔgufeerela caman samana ka bɔ tiɲɛni na. 
« Bi, dɔrɔgufeerelaba caman bɔra komini 2nan kɔnɔ ka taa u sigi yɔrɔ wɛrɛ, k’a kɛ u kɔnɔ k’u bɛ tila fununfunun na.   
O la, u bɛ fili la, bawo komisɛri bɛɛ bɛ wulikajɔ la nin tiɲɛniba in latununni kama.   
Dɔrɔgufeerela sigilen komini wɛrɛ la, ka to k’a ka waleyaw kɛ an ka komini kɔnɔ, bɛna koron fununfunun baara fɛ.
A baara laɲini tɛ k’a gɛlɛya lataa yɔrɔ wɛrɛ, nka k’a tiɲɛniba latunun. 
Minnu tun b’u ka waleya kɛ komini 2nan kɔnɔ, sisan, olu fanba bɛɛ bɛ kaso la walima u bolila », komisɛri Tomoda y’a kuncɛ ten.   
Bubakari PAYITAWO  xxxxxx   Funankɛnin Cemoko ka ɲangata ni kuranjeni ye.  
A kɛbaga Musa Sisoko a bɛ fɔ min ma Lefu an’a jɛw minɛna.
Nijuguya wideyo dɔ, min ɲɔgɔn ma ye, carinen kɔ hadamadenw barokɛyɔrɔ kan bɔlɔlɔ sanfɛ, n’a kɔnɔ, ɲankata tun bɛ ka jigin funankɛnin dɔ kan ni kuranjeni ye, waleya min ka kan ni fɔlɔ waati, jamana lafasakiritigɛla, min bɛ komini 4nan kiriso kunfɔlɔ la y’a bɔ a yɛrɛ la ka nɔminɛni kɛ ani ka Bamakɔ arɔndiseman 9nan polisiso, min ɲɛmɔgɔya bɛ komisɛri diwiziyɔnɛri Santigi Kamisoko bolo, bila ka sɛgɛsɛgɛli telin kɛ yaasa ka dusukuntanyawale in kɛbaga an’a jɛw bugunatigɛ ni k’u minɛ.   
Tile damadɔ dɔrɔn sɛgɛsɛgɛli dayɛlɛnen kɔfɛ, arɔndiseman 9nan polisiso sera k’a dantigɛ ko a ko jaw tara sudelikɛyɔrɔ dɔ baaradanin kɔnɔ Samaya.   
O la, polisi nɔbɔla telimanw sera ka ɲankatakɛbaga bugunatigɛ, o min tɛ mɔgɔ wɛrɛ ye baaradanin ɲɛmɔgɔ kɔ, Musa Sisoko a bɛ fɔ min ma Lefu ani ɲankata dara mɔgɔ min kan, Cemoko Kone ani fana a jɛ bisigiyalenw.   
An k’a jate ko a ko kɛbaga jɔnjɔn n’a jɛw bɛɛ minɛna polisiw ka ɲininikɛlaw ka bolofara mɔgɔw fɛ.   
An k’a pereperelatigɛ ko ɲininiw taara ni sɛgɛsɛgɛlikɛlaw ye fo Kanajigila, yɔrɔ min na a kɛbaga jɔnjɔn taara i dogo, a teriw dɔlakelen ka so.   
K’a bɔ polisiw ka kunnafonisunw yɔrɔ, a ko bɛɛ daminɛna tuma min baaradanin ɲɛmɔgɔ y’a tɛrikɛ ka telefɔni tununni lakɔlɔsi.   
O la, a sɔmi bɛɛ dara funankɛnin Cemoko Kone kan, min bɛ baara kɛ a ka baaradanin kɔnɔ i ko paranti.  
Kasɔrɔ a ma ɲɛɲinini wɛrɛ si kɛ a la, a ye ŋaniya ta ka ɲangili boli a ka paranti sentannin kan, n’a sirili ye ni kuranjuruw ye, ka sɔrɔ kuran tasumaw jigin a ka « mɔgɔ ɲangita » farikolo kan.   
A ko kɔnɔ, polisi komisɛri diwiziyɔnɛri, Santigi Kamisoko, Bamakɔ arɔndiseman 9nan ɲɛmɔgɔya bɛ min bolo, bɛ jama ladɔnniya ko sɛgɛsɛgɛliw bɛ senna halibi yaasa ka mɔgɔw bɛɛ minɛ, minnu bɛɛ sen donna nin waleya cɛjugu ani ntakiyawale la.   
O kelen senfɛ, a bɛ kunnafoni ɲini, a fɛn o fɛn, min bɛ se ka na ni jɛw minɛni ye.   
Bubakari PAYITAWO  Zuwɛn 2015 – 2021, nin y’a san fila ani tile segin ye cɔyi, k’a ta don na ka taa don na, ni gɛlɛya banna, min ye Mali ntolatan yuguyugu san naani kɔnɔ.    
Gɛlɛya min kɔlɔlɔw kɛra tiɲɛnibaw ye, n’a farafaraliw ani ɲɔgɔnsɔrɔw caman ye, a kɔbaga yɛrɛ ni ɲɔgɔn cɛ fan kelen fɛ, ani fan wɛrɛ fɛ kanubagaw cɛ, ani farikoloɲɛnajɛ kunnafonidilaw cɛ.   
Fo Ala ka mɔgɔ cilen ka sɔrɔ ka na Denmisɛnw ani farikoloɲɛnajɛ baaradaba kunna, mɛkalo tile 5 san 2019, k’a kɛ minisiri ye walasa nin gɛlɛya banbali ka ban.   
Aruna Modibo Ture ko don, a bɛ fo min ma Zaki Boyɛri a limanaw fɛ.   
San fila o kɔ, ntola koorilen tanbagaw an’a kanubagaw hakili bɛ mɔgɔ la tuguni, min y’a to farikoloɲnajɛ baaraw ka se ka daminɛ kokura ni ntola koorilen tanbagaw bɛɛlajɛlen ye, filɛbaga kodɔnnaw, kanubagaw ka nisɔndiya kama ani ntolatanna denmisɛnw ka hɛrɛ, janko minnu bɛ jamana kɔnɔ.   
Ni farikoloɲɛnajɛ gɛlɛya tun bɛ, min ye, san naani kɔnɔ, filɛbaga kodɔnna bɛɛ, ntolatan ɲɛmɔgɔw bɔ u dabolo kan ani hali Ibarahima Bubakari Keyita ka fanga a waati la, o tun ye gɛlɛya jugu ye, min sigira Mali ntolatan kan zanwuyekalo tile 10 san 2015.   
Fɔkabɛn caman n’u ta bɛɛ, minnu kɛra Mali jamana Zezolɛnpikiko ani farikoloɲɛnajɛ ɲɔmɔgɔyakulu, KAFO, Silamɛdenmisɛnw, SEYƐNIZI, Bamako tugɛbaaw, Imamu Mamudu Diko, Serifu Usumani Madani Hayidara, Furancɛlafanga perezidan kɔrɔ, Jɔnkunda Tarawore, Jamana wasabulon fɛ, Farikoloɲɛnajɛ jalatigɛ kiriso ka kiritigɛ fila, minnu kɛra ɔkutɔburu tile 4 san 2016 ani nowanburu tile 15 san 2015 nu ta bɛɛ, ani Jamana perezidan yɛrɛ ka kankarida, Mɔgɔba Ibarahima Bubakari Keyita, denmisɛn cɛmancɛtaw ka kupu jirali senfɛ Kuluba, FIFA ka ɲɛmɔgɔyakulu min bɛ kow segin u cogo la, sigili sen kan san, desanburu san 2017, min ɲɛmɔgɔya bɛ Mmu Dawu Fatumata Gindo bolo, n’a ta bɛɛ, gɛlɛya tora senna ani k’a coron ( bɔgɔ la ) yɛrɛ, ni ka na ni ɲɔgɔnsɔrɔw ye jolibonw ani mɔgɔfagaw kɛra minnu na.    
O gɛlɛya jugu ni kɔnɔdun cogoya de kɔnɔ, Aruna Modibo Tura nana sigi Denmisɛnw ani farikoloɲɛnajɛw baaradaba kunna, mɛkalo tile 5 san 2019. 
K’o bɔ a la, nin sigili in tun nana ni a ko fan juguw dama yeli ye ani hali jɔrɔw a ka sebagaya kan ka se ka dan sigi nin gɛlɛya la, yɔrɔ min na mɔgɔ minnu kɔnna a ɲɛ, minnu jatelen don i ko olu ka ɲi kosɛbɛ ka tɛmɛ, tun ma se k’a ɲɛnabɔ, u ka ŋaniyaɲumanya n’a ta bɛɛ.  
Nk’o tun ye nin denmisɛn ɲɛmɔgɔ ɲuman, min yecogo bɛ mɔgɔ don fili la ( n’a kɛra minisiri ye siɲɛ fila, wa o tɛ balannako ye ), ka barika n’a ka fasodenɲumanya dɔnbaliya ye,.   
Kalo kelen ni tile tan kɔnɔ, minisiri kɔrɔ Ture n’a ka kokɛcogo an’a ka majigin, min ɲɔgɔn tɛ, k’a yɔrɔ janya jatalanw ni buru ( fiyɛw ) la, gɛlɛya ɲɔgɔnsɔrɔlaw kɔrɔ walasa ka bancogo ɲuman sɔrɔ gɛlɛya in na, sera ka dan sigi a gɛlɛya la, zuwɛnkalo tile 15 san 2019, k’a kɛ balannako ye malidenw na, ntola koorilen ye minnu jarabi ye, ani hali FIFA ni KAFU cidenw na.     
O min balala FIFA / KAFU cidenw dɔlakelen na, Zaki Anuma, min ma se k’a yɛrɛ bali ka ɲininkali kɛ Denmisɛnw ani farikoloɲɛnajɛw minisiri ka kilisi gundo kan.      
Ni Ala ka dɛmɛ ye, ale tun sera ka daɲɛ kologɛlɛnw ni tilennenw sɔrɔ walasa FEMAFUTU sigisariyaw ani baarasariya kuraw, minnu wajibiyara FIFA fɛ, ka ta zuwɛnkalo tile 15 san 2019 lajɛrɛba cidenw fɛ, 26 marisi ntolatanyɔrɔ la.   
An ka hakilijigin kɛ ko o sigisariyaw ani baarasariya tali cogoyaw de tun kɛra a gɛlɛya balanyɔrɔ belebele ye, min ye fan fila ɲɔgɔsɔrɔlaw bila ɲɔgɔn na.   
O cogo la, ni sigisariyaw ani baarasariya kuraw tali ye, gɛlɛya jugu, min ye Mali ntolatan yuguyugu san naani (4), kalo wolonwula (7) ani tile tan ni kɔnɔntɔn (19) kɔnɔ, tun banna, k’a kɛ jamanako ye.    
O yɔrɔ la, minisiri Aruna Modibo Ture tun filɛ ka don tariku kɔnɔ ni tɔgɔ ye, min bɛna sɛbɛn ka lɛsɛ kudayi Mali ntolatan gafaba kɔnɔ, k’o kɛ badaabadaa ye.   
San fila ani kalo kɔnɔntɔn nin gɛlɛya in laban kɔfɛ, ntola koorilen tanbagaw an’a kanubagaw hakili bɛ halibi Aruna Modibo Ture, a waati denmisɛnw ani farikoloɲɛnajɛw minisiri, ka maganw na, a sɔnna minnu kɛli ma, walasa ka Mali ntolatan gɛlɛya min kɛra tiɲɛnibaw ye a kɛbagaw, a senkɔrɔtintibagaw, farikoloɲɛnajɛw kunnafondibagaw bolo ani jɔnjɔn na ntolatannaw, minnu b’a kɛ jamana kɔnɔ.   
Hakilijigin na, nin gɛlɛya in laban sɔrɔlen minisiri Ture fɛ, de sababu la, Mali ntolatan federasiyɔn ka ko waleyali ɲɛmɔgɔyakulu kura sera ka sigi sen kan, utikalo tile 29 san 2019 ani Mali ntolatan federasiyɔn ka farikoloɲɛnajɛw baaraw daminɛ kokura ni ntola koorilen baaraw kɛbagaw bɛɛlajɛlen ye ani ntolatanna denmisɛnw ka hɛrɛ kama, janko minnu b’a kɛ jamana kɔnɔ.    
Nin baara kɛko ɲuman sɔrɔlen, nin minisiri denmisɛn fɛ tun tɛ balannako ye ni mɔgɔ y’i hakilimada a ka baara kɛko ɲumanw sɔrɔlenw fɛ, a ka tɛmɛni senfɛ PEMI – Mali, AYƐNIPE ani kunnafonidi minisiriso la.    
Mɔgɔw ye minnu t’a dɔn, Modibo Ture kɛra zido ani tayekewondo kɛbaga ye yaan’a ka kɛ farikoloɲɛnajɛ ɲɛmɔgɔ ye, janko ntolatan na ani bolo kɔgɔlentigiw ka bolodali.
A kɛra fana Joliba ka baaraw walayali ɲɛmɔgɔyakulu, Mali ntolatan federasiyɔn ani Bamakɔ ntolatan ligi mɔgɔ ye.
Cogoya bɛɛ la, ni Mali ye Denmisɛnw ani farikoloɲɛnajɛw minisiri ɲumanw sɔrɔ kabini san 1960, Aruna Modibo Ture y’a dɔ ye, k’a da a kan a ye gɛlɛya ban, min kɔni mɛɛnna senna ani min ye Mali mankutu lanɔgɔ jamana kɔkan.    
Ni ntolatan baaraw seginna ka daminɛ cogo la a ka kan min na, dɔ b’a san fila kan, ni kunun kɛlɛɲɔgɔnw bɛɛlajɛlen ye, a tɔgɔ duman ye Minisiri Aruna Modibo Ture fɔlɔ ta ye.   
Sadu Bokumu  -  Jamana farilafoni ŋanayaɲiniw kɛra Sikaso, k’a ta zuwɛnkalo tile 11 na ka taa a bila tile 12 la.  
Kenedugu faaba kɔnɔ, Isifasi de wulila k’i jɔ ni jɔyɔrɔ fɔlɔ ye kulusigiba la ni jɔnjɔn 22 ye, minnu na 9 ye sanu ye.   
Sɔrɔdasiw ye polisiw labɔ kulusigi jɔyɔrɔ fɔlɔ.   
K’a ta alamisa kalo tile 10 na ka taa Sibiri kalo tile 12 la, Sikaso dugu ye Mali farilafoni du bisimila ni jamana ŋanayaɲiniw kɛli ye, k’a fara federasɔn ka sɛbɛnw kalanni kura lajɛba balalen kan.   
Tile fila ɲɔgɔndan jalen na, farilafonikɛla 200, ka bɔ tɔn 37 la, ye ɲɔgɔn fadenya ɲɔgɔndan suguya caman na    Cɛw ani Musow.   
I n’a fɔ ka nabagaw danse cogoya dɔ la ani ka ɲɔgɔnsɔrɔw dadon, Sikaso y’a datigɛ ni ɲɔgɔndan medayi fɔlɔ tali ye jumadon sɔgɔma, yanni tile ka wuli, Ramata Samake fɛ, min ye mɛtɛrɛ 1 500 muso jolen fila dan, minnu ye Isifasi Sitan Buware ani AYƐSI polisi Biba Sidibe ye.   
Ka kɛ kɛɲɛkɛ ye, cɛw ka mɛtɛrɛ 100 bolikɛnɛ kan, AYƐSI Polisi Isa Sangare ye san sɔrɔ ɲɔgɔnkunbɛnw ka masamuso la ni boli waatijatelan sanga 10 ’ ’ 5 ye, k’a kɛ se ɲumanw la ɲumanba ye, n’o ye.   
Nka labanko la, Kɛlɛbolow ani Lakana Faraɲɔgɔnkantɔn ( ISIFASI ) de ye san sɔrɔ kulusigiba la ni medayi 22 ye, minnu na 9 ye sanu ye, ka bila AYƐSI Polisi ɲɛ, min kulusigira k’a kɛ 2nan ye ni medayi 13 ye, minnu na 5 ye sanu ye.  
Ŋanabanbali dakun sabanan na, mɔgɔw bɛ Joliba ASE sɔrɔ yen ni medayi 6 ye, minnu na 2 ye sanu ye.   
K’a sanga ni San dugu Ŋɔgɔnkunbɛn ye, min kɛra awirilikalo tɛmɛnen na, mɔgɔw b’a lakɔlɔsi ko ɲɛfɛmɔgɔya kɛcogo tɛmɛnen yɛlɛmana ni Isifasi seginni ye jɔyɔrɔ fɔlɔ la, AYƐSI Polisi nɔ na.   
Ani fana, Joliba ye jɔyɔrɔ sabanan bɔsi Kati Erewɛyi Atiletiki la.    
Fɛɛrɛtigiw ka fɔ la, nin jɔyɔrɔw yɛlɛmani bɛ ɲɛfɔ ni Isifasi sɔrɔdasi lafiyɛnbɔ yamaruyatigiw seginni ye u tannifilafili la.   
O cogo kelen bɛ Joliba mɔgɔw ta ye, minnu sera k’u jigi da jamana kɔkanmɔgɔw kan.   
O bɛɛ la, AYƐSI Polisi y’a nɔbila ɲɔgɔndanw na ni se ɲuman bɛɛ la ɲuman sɔrɔli ye Isa sangare fɛ mɛtɛrɛ 100 na ni « kɔrɔnɔmɛtɛrɛ » sanga 10 ‘ ‘ 5 ye.   
Jamana ŋanayaɲiniw kɛrɛfɛ, Mali farilafoni federasɔn ye bonyamasegin sankɔrɔtalen kɛ mɔgɔba dɔw ye, minnu ye dɔ kɛ farikoloɲɛnajɛ yiriwali la ani kɛrɛnkɛrɛnnenya la farilafoni.   
O la, waleɲumandɔn seereyasɛbɛnw dira Sɛki Tarawore a bɛ fɔ min ma Zoye (Farikoloɲɛnajɛ ani Jarasisi Kalan Karamɔgɔba, Jamana ka Fɛɛrɛtigi ) Daramani Kulibali ( Wɔrɔdi Atiletiki mɔgɔ Faamuyalenba ) ani fana Habibu Sisoko ( Mali Jamana zezolɛnpikiko ani Farikoloɲɛnajɛko Ɲɛmɔgɔyakulu Perezidan ) ma.   
A dusukun kamikaminenba, Zoye, n’a si bɛ san 78 na, min ma se k’a ɲɛjiw minɛ, na kɛ k’a ka diɲɛnatigɛ san bi naani hakɛ ɲɔgɔnna kɛ Mali farikoloɲɛnajɛ yiriwali la, kasɔrɔ Habibu Sisoko na kɛ k’a to fɛɛrɛkuraw boli waatijatelan, « koromɛtɛrɛ elɛkitoroniki », ka sɔrɔ, min nafolo hakɛ ye sefawari miliyon 20 ye.     
Alasani SISUMA  -  Ɲɔgɔndanw jɔyɔrɔ fɔlɔ 3 tigiw ka kulusigiw : Musow ka mɛtɛrɛ 1 500 : 1 - Ramata samake, Sikaso Tata ; 2 – Sitan Buware, Isifasi ; 3 – Biba Sidibe, ASƐSI Polisi. Musow ka « Puwa » fili : 1 – Alimatu Tarawore, ASƐSI Polisi ; 2 – Nakani Kulibali, Isifasi ; 3 – Kenefin Tarawore, Isifasi. Musow ka panni saba  : 1 – Mariyamu Sisoko AYƐSI Ereyali ; 2 - Aminata Bagayoko, Bamakɔ Ɛsitadi Maliyɛn ; 3 – Mayimuna Bagayoko, Joliba ASE. Cɛw ka Disiki : 1 – Jibirili Dukure, Isifasi ; 2 – Musa Kulibali, 
AYƐSI Polisi ; 3 – Yakuba Danbele, Isifasi. Musow ka mɛtɛrɛ 100 : 1 – Fatumata Jara, Yirimajɔ Atiletiki Kulɔbu ; 2 – Masaran Kamate, Kati Erewɛyi Atiletiki ; 3 - Madelɛni Tera Lafiyabugu Kulɔbu Olɛnpiki. Cɛw ka mɛtɛrɛ 100 : 1 – Isa Sangare, AYƐSI Polisi ; 2 – Musa Balo, Isifasi ; 3 – Isiyaka Jire, 
Aminata Keyita ka farikoloɲɛnajɛ tɔn ; 3 – Mamadu Bore, Joliba ASE. Musow ka Disiki : 1 - Hawa Banba, Kati Erewɛyi Atiletiki ; 2 – Dado Sisoko, AYƐSI Polisi ; 3 – Kafune jalo, Kati Erewɛyi Atiletiki. Cɛw ka mɛtɛrɛ 1 500 : 1 – Hamidu Jara Isifasi ; 2- Fuseyini Sogodogo, Joliba ; 3 – ohamadi Jara, AYƐSI Polisi. Musow ka mɛtɛrɛ 200 : 1 – Kunba Sidibe, Joliba : 2 - Fatumata Jara, Yirimajo Atiletiki Kulɔbu ; 3 – Masaran Kamate, Kati Erewɛyi Atiletiki. Cɛw ka mɛtɛrɛ 200 : 1 – Isa Sangare, AYƐSI Polisi ; 2 – Musa Balo, Isifasi ; 3 - Seku Tarawore, Isifasi. Cɛw ka mɛtɛrɛ 5 000 : 1 - Mohamɛdi Jara,
Aminata Keyita ka farikoloɲɛnajɛ tɔn. Musow ka mɛtɛrɛ 400 : 1 – Kunba Sidibe, Joliba ; 2 – Safiyatu Konate, AYƐSI Polisi ; 3 – Kaja Danbele, Isifasi. Cɛw ka mɛtɛrɛ 400 : 1 – Musa Dunbiya, Lafiyabugu kulɔbi olɛnpiki ; 2 – Gawusu Kulibali, Lafiyabugu kulɔbi olɛnpiki ; 3 – Burama Kulibali, Aminata Keyita ka farikoloɲɛnajɛ tɔn. Cɛw ka panni saba : 1 – Alu Kulibali, Isifasi ; 2 - Mohamɛdi Gindo, 
AYƐSI Polisi ; 2 – Nbara SISE, Bamakɔ Ɛsitadi Maliyɛn ; 3 - Umaru Tarawore, Isifasi. Musow ka mɛtɛrɛ 800 : 1 – Habibatu Jara, Isifasi ; 2 – Sitan Buware, Isifasi ; 3 – Kaja Kone, Sikaso Tata. Cɛw ka mɛtɛrɛ 800 : 1 – Hamidu Jara, Isifasi ; 2 – Amadu Kuyate, bamakɔ Ɛsitadi Maliyɛn ; 2 - Mohamɛdi Keyita, Bamakɔ Ɛsitadi Maliyɛn.
Juma, zuwɛn tile 18, Faransi jamana perezidan kɔrɔ, Faransuwa Holandi ye siniman « Perzidanw » bɔli, min bɛ kɛ bɔko fɔlɔ ɲɛ, filɛ sinimanso kɔnɔ, arabadon zuwɛn kalo tile 30.   
Faransuwa Holandi ani Nikola Sarikozi bɛ fara ɲɔgɔn kan
Ja filɛliyɔrɔ belebele kan.  
Bi bɛɛ, siniman kanubagaw bɛ se ka sinima « Perezidanw » ye simansow kɔnɔ, min na perzidan kɔrɔ fila, minnu nɔnabilala a la Geregori Gadebuwa ani Zan Dizaridɛn fɛ, bɛ jɛ kɛ, walasa ka segin ka na politiki bara binakun kan.   
A dlannen Ani Fɔntɛni fɛ ( Jugumankɛbaliw ), a siniman tun bɛ ka jira, jumadon zuwɛnkalo tile 18, a bɔko fɔlɔ bɔli ɲɛ, Tili fɛncamankɛso la, Korɛzi marabolo kɔnɔ.   
A kɛra sababu ye, tiɲɛ Faransuwa Holandi yɛrɛ ka na Korɛzikaw kunbɛn, ale min ye Tili Mɛriyajɔyɔrɔ fa, k’a ta san 2001 na ka taa san 2008 na, o kɔfɛ, Korɛzi koɲɛnabɔjɛkuluba perezidan ta, san 2008 ka taa san 2912 la.   
Bara kɔnɔ, Jamana perezidan kɔrɔ ye kuma ta ni farifoni ye, a kɛtɔ k’a fɔ a yɛrɛ ma k’ale wasara kosɛbɛ ni baara kɛlen ye Ani Fɔntɛni fɛ ani ɲɔgɔlɔnbɔlaw.   
« Hakilimaya b’a siniman kɔnɔ kosɛbɛ, nk’a bɛ mɔgɔw layɛlɛ fana.  
Hali Nikola Sarikozi ja ma jira k’a latiɲɛ. 
A bɛ kɛ i ko mɔgɔ yɛrɛ bɛ kɛ a fɛ. 
Hali ni ne tɛna se fo o yɔrɔ la » a y’o yɛlɛko fɔ, yaan’a k’a fara a kan : 
« min jɔrɔ tun bɛ n na, o ye Nikola Sarikozi tun bɛna jira cogo min na.
Ne tun bɛ siran a ka folonkoto ». A ni Nikola Sarikozi cɛ kɛlɛw, n’u ta bɛɛ, politikibara kɔnɔ, a gɛlɛyara Faransuwa Holandi ma, a sina kɔrɔ ka jira ni tiɲɛ ye.   
Pariziyɛn sɛnbɛnfuraw kɔnɔ tuguni, sosiyalisikɛ y’a fɔ k’o bonya ba de b’ale yɔrɔ.  
« An kɛra mɔgɔ fila ye, minnu bɛ taa ni ɲɔgɔn ye, i ko ka kɔn an ɲɛ Zisikari – Miteran, Siraki – Miteran ani Siraki - Zɔsipɛn.    
An y’a daminɛ ɲɔgɔn fɛ, an taara k’an kɛ depitew ye san 1988, o kɔfɛ an kelenkelenna bɛɛ kɛra an ka cɛbɔw ka gafe daminɛ ye Erɔpu kalafiliw la.     
Baaraɲɔgɔn jugu tɛ !   
Kininyanfan na, ɲumanw dun dɔlakelen don.
A bɛ se ka kɛ yɛlɛkomɔgɔ ye, ni kodonba ye.   
Min bɛ cɛlako fereke, o ye ka kɛ sinaw ye », a y’o dantigɛ.   
Kɛlɛ bilalen na kɛ pewu wa ?     
K’a tɔ kalan kolosɛrimagi.fr kan.  -  Jamana sɛnɛ koɲɛnabɔjɛkulu ka lajɛ senfɛ, Cɛmancɛlafanga ɲɛmɔgɔw ye sɛnɛ kɛfɛnw dɛmɛniwari kuma fɔ, k’a to sefawari dɔrɔmɛ 2 200 la ani dɔ farali kɔɔri koloman kilo sɔngɔ kan, k’a kɛ sefawari dɔrɔmɛ 56 ye, k’a kɔdon sefawari dɔrɔmɛ 43 la, baarawaati tɛmɛnen ta la, k’a farankan bɛn 65% ma.     
2020 / 2021 san kɔnɔ, kasɔrɔ dɛmɛniwari dulonna ni ka kɔɔri koloman sɔngɔ bin ni 75% ye, 
Ka ban jira ka ɲɛsin o sɔngɔ fɔlɔw sigilenw ma a waati ɲɛmɔgɔw fɛ, o de la sɛnɛkɛlaw y‘a ŋaniya ka kɔɔrisɛnɛ bila.   
Kɔlɔlɔw.   
kɔɔri sɔrɔlen binni ka bɔ tɔni 800 000 na ka na 149 000 na, tilemakɛlaw ka baarantaya kɔɔrikolobɔ iziniw na, bagandumuni dɛsɛ, sogo sɔngɔ yɛlɛnni ani daladumuni magoɲɛfɛn fɔlɔ wɛrɛw, adw (ani dɔwɛrɛw).   
Bi, cɛmancɛlafanga ɲɛmɔgɔw ka hakiliɲumanyaw ani politiki ɲaniya jiralenw fɛ, a bɛ i ko sɛnɛkɛlaw cɛsirilen don ka segin foro kɔnɔ ni laɲini kelen pe ye, 
ka kɔɔri sɛnɛ. 
Ko minnu fanga ka bon kɔɔrisɛnɛnaw ka wulikajɔ la, n’olu kɔrɔtɔlen don ka segin forow kɔnɔ, misi fasanw san tɛmɛ kɔfɛ. 
N’a ma kɛ ko, mɔgɔ ŋaniya jugu dɔw bɛ k’a ɲini k’a baarawaati bila dengun kɔnɔ, n’a donni ye sɛnɛkɛlaw kun ma ko sentaya fɛ, cɛmancɛlafanga ɲɛmɔgɔw tɛna kɛ taabolo la k’u ka kandiw labato, janko kɔɔri koloman kilo sanni sɛnɛkɛlaw bolo sefawari dɔrɔmɛ 56.   
Nkalon ! ,  SEYƐMUDETE  PEDEZE, Dɔgɔtɔrɔ Nango Danbele y’o jaabi di, a lasɔrɔlen anw fɛ.   
A dabali bannen, PEDEZE y’a kunnafoni mankutu ni kunnafonilankolon ani tɔgɔtiɲɛkuma ye, ni ŋaniya kelen ye, k’a baarawaati lanɔgɔ.   
U tɛna se k’o ɲɛ sɔrɔ.   
A y’o hakililatigɛ, a kɛtɔ ka hakilisigi di a senfɛ kokura, ko kɔɔri koloman sɔngɔ, san 2021 / 2022 baarawati kɔnɔ, ye sefawari dɔrɔmɛ 56 ye ani sɛnɛ kɛfɛnw dɛmɛniwari tolen don sefawari dɔrɔmɛ 2 200 la, i ko a fɔra cogo min na Sɛnɛ Koɲɛnabɔjɛkuluba fɛ.
O ɲinini tɛ sira sɔrɔ, bawo anw ni sɛnɛkɛlaw bɛ ɲɔgɔn kalama, a y’i sinsin o kan.   
I n’a fɔ dɛmɛniwari ani kɔɔri koloma kilo sɔngɔ, kɔɔri tɔni 820 000 sɔrɔli cɛsiriko, min ɲɛsigili don, fana tolen don a nɔ na, an kumaɲɔgɔn y’o don an tulo la, yann’a k’a yɛrɛ nisɔndiya, kelen, ni bulukuli daminɛ ye, min bɛ lahidu bɔ kɔɔrisɛnɛyɔrɔ dɔw  la.  
PEDEZE Dɔgɔtɔrɔ Nango Danbele y’o kɛ sababu ka sɛnɛkɛlaw hakililatigɛ ko cogoya bɛɛ kɛlen don SEYƐMUDETE fɛ ka baarawaati magow ɲɛnabɔ yaasa k’a baarabolofara lawuli kokura.   
Amidu  KEYITA  -   A lakodɔnnen i n’a fɔ mɔgɔ min bɛ mɔgɔw fara ɲɔgɔn kan, Adama Sangare, Bamakɔ Disiriki mɛriba, ye mɔgɔ sugandita ɲuman ye walasa ka Didenw ka tɔn perezidanya ta.    
Danbɛ minnu b’ale cɛ in na an’a ka politiki yecogo, bɛna se ka kɛ daliluw ye, minnu tɛ bolokɔfɛfɛnw ye walasa ka Faraɲɔgɔnkan bɛnkanfaga kama Mali kɔnɔ - Afiriki tɔn, ɲɔgɔndɛmɛ ani  tilennenya kama (Adema - Peyayɛsizi) lataa ɲɛ.    
O cogo la, nɔgɔyada ɲuman don Bamakɔ tɔn bolofarabaw ka kolatilenjɛkulu ka kan ka min ta ka Adama Sangare ka cɛbɔya ɲinini, lajɛba senfɛ min kun bɔlen don.   
Mɔgɔ min bɛ Mali politiki sigicogo dɔn, hali a mana kɛ dɔɔnin ye, o bɛna sɔn an fɛ ko pariti Faraɲɔgɔnkan demokarasi kama Mali la – Afiriki pariti ɲɔgɔndɛmɛ ani tilennenya kama (Adema - Peyayɛsizi), ka jamatigiya bɛ ka jigin nin san laban ninnu na.
Nin pariti in ye tɔgɔtigiya waati minnu sɔrɔ, olu b’an kɔfɛ yɔrɔ jan.   
O cogo la, walasa ka galabu kura don, ni taasiraw ye, minnu fɛɛrɛw ka bon, nin paritiba, min sigilen don koɲuman jamana dugukolo fanbɛɛ fɛ, perezidanya ka kan ka kalifa ɲɛmɔgɔ la danaya bɛ min ka danbɛw la.   
O cogo dɔrɔn de la, ADEMA – PEYAYƐSIZI bɛna se k’a ka ɲɛmɔgɔyajɔyɔrɔ minɛ tuguni ni ka yelenku ka ɲɛ kosɛbɛ an ka jamana politiki sigicogo dakun na.   
An hakili la ka sugandili da Adama Sangare kan, tɛna se ka kɛ dɔwɛrɛ ye ADEMA – PEYAYƐSIZI bolo ni nafa tɛ.  
Adama Sangare ye jɔnni ye ?   
Adama Sangare ye Mali politiki mɔgɔba ye.
Faraɲɔgɔnkan demokarasi kama Mali la – Afiriki pariti ɲɔgɔndɛmɛ ani tilennenya kama (Adema - Peyayɛsizi) tɔnden, Bamako Disiriki mɛri don kabini 2007 san.   
A bɔdugu ye Doyila ye. ENA seereyasɛbɛntigi don. A donna politiki la Alimami Sila, min kɛra cɛbɔ san 1992 perezidankalataw la, kɛrɛ la. A ye ADEMA – PEYAYƐSIZI sɛgɛrɛ ni k’a ɲɛmɔgɔya sɔrɔ.    
K’a ta san 1998 na ka se san 2007 ma, a ye Bamakɔ disiriki Komini 3nan mɛri dankan jɔyɔrɔ suguya caman kɛ.   
Zuluyekalo tile 6 san 2007, Musa Badulayi Tarawore fatuli kɔfɛ, Adama Sangare sigira k’a kɛ Bamakɔ disiriki mɛri ye ni kala 19 sɔrɔli ye 27 la, a faden fila, Yaya Mayiga ani Umaru Bɛrete ka sɔrɔta kɛra kala 6 ani 2 ka bɛn u kelenkelenna na.
Zuwɛnkalo tile 19 san 2009, kominiw ka kalafiliw kɔfɛ, Adama Sangare sigira kokura k’a kɛ Bamakɔ disiriki mɛri ye, ni sigida koɲɛnabɔlaw mɔgɔ 27, minnu tun bɛ kɛnɛ kan, dafalen bɛɛ ka jɛn ye.
A ka ko kadi mɔgɔw ye Komini 3nan kɔnɔ bakuruba la ani Bajalan kɔnɔ kɛrɛnkɛrɛnnenya la, k’a da a ka majigin, a ka yɛrɛdi an’a ka fonisireya kan. Siga t’a la k’a fɔ a bɛna se ka taamasen kura don ADEMA – PEYAYƐSIZI kɔrɔ. 
Faserijama  -  Mɔgɔba Kolonɛli Asimi Goyita, Cɛmancɛlafanga Perezidan, 
Jamana Kuntigi, ka denfaya kɔnɔ, ko min tun makɔnɔnen don kosɛbɛ Mali farikoloɲɛnajɛ jama fɛ kɛra fɛn bɛɛ ye sigi tun kɛlen don ni min ye farikoloɲɛnajɛ ka dusuw kamikami siratigɛ la.     
Nin tako 60nan ɲɔgɔnsɔrɔ duman sebaaya taara, kuru 3 ani kuru 2, k’a sɔrɔ gɛlɛya kɔnɔ Ɛsitadi Maliyɛn fɛ Ɛfise Binga ɲɛkɔrɔ. 
Foli bɛ di a ntolatantɔn fila ma.   
Ntolatantɔn min gosira dun ma bɔ mɔgɔw jigi kɔrɔ
Ne ni bonyaba de ye nin ntolatan filɛ Jamana Kuntigi kɛrɛfɛ, o min y’a fɔ n ye a bɛ dusu don n na ani ka kɔkɔrɔdon wulibali kɛ n ye Mali farikoloɲɛnajɛ kama.    
Kolonɛli Asimi Goyita y’a ɲini n fɛ n ka tɛmɛ ni baara ye Mali ntolatan yelenkuli la an’an ka jamana farikoloɲɛnajɛ.  
N bɛ mɔgɔw bɛɛ fo, minnu wulila ka na nin jamana ɲɔgɔnkunbɛn in filɛ, janko SEYƐNITE perezidan, Maliki Jawu, n bɔɲɔɔnw gɔfɛrɛnaman kɔnɔ, balimajamanaw federasɔnw perezidanw, farikoloɲɛnajɛ wulikajɔkɛbagaw, ntolatanna kɔrɔw, farikoloɲɛnajɛ koɲɛnabɔjɛkuluw, farikoloɲɛnajɛ baaradaba mɔgɔw, n terikɛ ani balimakɛ Bawiye ani janko nin jaman saraman Mali ntolatan faalaman bɛ min na.    
A barika nin dakabana waati ninnu bɛɛ kosɔn, bawo don o don aw bɛ dusu don n na, n ka n se bɛɛ kɛ.   
Aw ka kan n’a ye !   
An bɛɛlajɛlen, an ka ntolatan tɔgɔ sankɔrɔta an ka Maliba kɔnɔ.  
Mali Jɛrɛjɛkuluw ka tɔnw ka Sinɛrizi wɛnde (22) ɲɛmɔgɔw tun  bɛ kunnafonidilaw ɲɛkɔrɔ, ntɛnɛndon, zuwɛnkalo tile 28, Mali kunnafonidilaw ka soba la ( Bamakɔ ), ka wele bila cɛmancɛlafanga ɲɛmɔgɔw ma, ka cakɛda kelen pe kalataw ɲɛnabɔli kama bila sen kan, kalo wɔɔrɔ yanni kalafiliw ka se.    
Mɔgɔ bɛ kalansen min bɔ san 1997 SENI ( Jamana kalafili baarakɛjɛkulu kanabilalen ) ko la, ( o ) ye ko fo kanbɛn lafɛrɛlen ka kɛ fanw ni ɲɔgɔn cɛ, minnu bɛɛ sen b’a la ( gɔfɛrɛnaman, politikitɔnw ani jɛrɛjɛkuluw), walasa ka Cakɛda kelen pe kalataw ɲɛnabɔli kama ka ciw an’a jɔyɔrɔw cogoya fɔ.    
A ka kan ka bila sen kan kalo wɔɔrɔ, o y’a dɔgɔman ye, yanni kalataw kɛli cɛ.   
Sinɛrizi wɛnde ( 22 ) Ibarahima Sango ye sinsin kɛ o kan.  
Nin kunnafonidilajɛ kumakɛla jɔnjɔn tun  ye Dɔgɔtɔrɔ Ibarahima Sango ye ka bɔ Kalafiliw ani Marakɛcogo ɲuman Kɔlɔsilikɛjɛkulu la Mali la, DONIBULOGI Abudulayi Gindo ɲɛna ani mɔgɔba wɛrɛw.   
Ko daminɛ dantigɛlikuma kalannen kɔnɔ Ibarahima Sango fɛ, Sinɛrizi wɛnde ko a ye Mali Jamana gɔfɛrɛnaman, min sigira zuwɛn tile 11 san 2021 ŋaniya lakodɔn ka Cakɛda kelen pe kalafiliw ɲɛnabɔli kama (OZEYE) bila sen kan ani k’a labaara, walasa ka cɛmɛncɛlafanga laban kalafiliw labɛn.
OZEYE kelen pe ani kannabilalen ɲɛkɔrɔ, nin waati gɔfɛrɛnaman bɛ min nɔfɛ ani min ɲinina a mɛɛnna politikimɔgɔw ani jɛrɛjɛkuluw ka tɔnw fanba fɛ, mɔgɔ bɛ se k’i hakilimada san 1997 SENI ma, gɛlɛyaba fila yera min na.  
A fɔlɔ ye ko a bilala sen kan zanwuyekalo kɔnɔ kalafiliw labɛnni kama awirilikalo kɔnɔ.   
ka bɛn kalo saba dama ma, a kɔfɛ.   
A filanan bɛ tali kɛ Fanga ka nɔnabilaw ka bilasirali dɔgɔya la kalafilimaraw kɔnɔ, minnu y’u ka sew sɔrɔlenw demokarasi kalafili fɔlɔw labɛnni kɔnɔ, san 1992 ani san 1006 cɛ, bɔsilen ye u la,
Ibarahima Sango y’o dantigɛ.   
O n’a ta bɛɛ, a ko ten, san 1997 SENI sera ka perezidansigikalafili labɛn, mɛkalo tile 11 san 1997 ( tako kelen pe, min ye Alifa Umaru Konare ka sebaaya ye ni kala 1 . 056 . 819 ye a faden Mamadu a bɛ fɔ min ma Maribaturu JABI kan, min ye kala 45 . 160 sɔrɔ ) ani wasadenkalataw tako fila, zuluyekalo tile 20 san 1997 ani utikalo tile 3 san 1997.    
Mɔgɔ bɛ kalansen min bɔ san 1997 SENI  ko la, o ye ko fo kanbɛn lafɛrɛlen ka kɛ fanw ni ɲɔgɔn cɛ, minnu bɛɛ sen b’a la ( gɔfɛrɛnaman, politikitɔnw ani jɛrɛjɛkuluw), walasa ka Cakɛda kelen pe kalataw ɲɛnabɔli kama ka ciw an’a jɔyɔrɔw cogoya fɔ.    
A ka kan ka bila sen kan kalo wɔɔrɔ, o y’a dɔgɔyalen, yaanni kalafiliw kɛli cɛ.  
Ibarahima Sango ko ten. 
Sinɛrizi wɛnde b’a jate ko fo cɛmancɛlafanga, min kuntaala tɔ ye kalo kɔnɔntɔn ye, ka baaraw ka segin ka kɛ ɲɔgɔn kan taasira naani dafɛ.   
lakana kɛli kokura an’a kologɛyali jamana dugukolo bɛɛlajɛlen kan.   
Marakɛcogo ɲuman layirwali.
politiki baarkɛminɛnw ani kalafilikow yɛlɛmani, hali dɔɔnin. 
ani kalafili  bɛɛ labɛnni.    
Sinɛrizi wɛnde ( 22 ) y’a komagɛlɛya cɛmancɛlafanga basigilen ani bɛɛ sen bɛ min na kama, waatiboloda jɛlen, pereperelatigɛlen ani min bɛ se ka kɛ k’a di foroba la walasa ka yɛlɛmaw waati cogoya fɔ ani cɛmancɛlafanga laban kalafiliw taw, minnu ka kan ; Jɛrɛjɛkuluw, politikitɔnw ani cɛmancɛlafanga ɲɛmɔgɔw ka fasodenɲumanya ani kalafili kalan fɛɛrɛ dɔ walanwalan ani k’a bila sen kan yaasa fasoden cɛmanw ani fasoden musomanw ka kunnafoni ani k’u hakiliw lakunun yɛlɛmaw kan, minnu ka kan ka kɛ ani cɛmancɛlafanga laban kalafiliw.   
ko bolodiɲɔgɔnmakɛbagaw jamana fila ni ɲɔgɔn cɛ ani jamana caman ni ɲɔgɔn cɛ ka baarakɛbagaw bɛɛlajɛlen, minnu bɛ baara la cɛmancɛlafanga ɲɛnen kama Mali la, bilasira ni barika ye.    
Kalafiliw kama, danaya bɛ se ka kɛ minnu na, ni fanw bɛɛ, minnu sen b’a la, bɛ danaya da a kan, Sinɛrizi 22 bɛ kalataw jaabiw forobadiliw laɲini bɔlɔlɔ kan kalafilikɛyɔrɔw ni kalafilibonbaw kelenkelenna bɛɛ la, waati min yɛrɛ la jaabiw bɛ sɔrɔ k’u da-da ɲɔgɔn kan ; dɔ farali sisan depitew hakɛ kan, min dantigɛra san 1996 mara ka danni fɛ, ni jama danni laban jatew tali ye.   
Sisan kalata kɛcogoya falenni, wasadenbulon depitew sigili kama, ka kɛ kalata kɛcogoya ye (  jama fanba sɔrɔli mɔgɔ kelen tɔgɔ la walima mɔgɔ caman tɔgɔ la, tako fila la ) min jate bɛ bɔ ni bɛɛ kelenkelenna niyɔrɔ ye.
Kalafililaw tɔgɔsɛbɛn sɛbɛnw lakurayali kɛrɛnkɛrɛnnen labɛnni. 
Baliku kuraw donni kalafigafeba la
Kalafiliw ɲɛnabɔli cakɛda kannabilalen ani kelen pe ( OZEYE ) sigili Sariyasunba ani Kalafili sariya kɔnɔ, ko dakɛɲɛnen ani ko kɛcogo ɲuman hami kɔnɔ, fɛɛrɛ ni nafoloko siratigɛ la.   
Marakɛcogo ɲuman kama cɛmɛncɛlafanga kɔfɛ, Sinɛrizi wɛnde ( 22) bɛ ɲɛmɔgɔw wele ka taa Sariyasunba lafasabulon jɔyɔrɔw lakurayali ma.   
Ka sendonni dama kalafiliw la bin ka bɔ politikitɔnw ka forobadɛmɛ sɔrɔli saratiw la walasa k’u bila ka ɲɛsin u sigili laɲiniw ma, minnu ye fanga ɲinini an’a marali ye.     
Ka da sɔgɔ fangadafiriw walima fangadarakiw jateminɛcogo kan walasa ka gɛlɛyaw bali u mankutucogo fɛ ani ka yafa suguya bɛɛ bali fangadafirilaw ye.   
Agibu Sogodogo - Murino b’a jate ko Faransi cili Siwisi fɛ, ERO ntolatan seginw na yanni laban cɛ, ye dɛsɛ dan ye.   
Roma degelikaramɔgɔ, min bɛ ɲɔkunbɛnw lagamu sisan « Tolikiyɛsipɔri » fɛ, y’a ka yecogo fɔ a ntolatan kan, min na a y’a jate ko Dɛsan ka fili dɔ ani Lorisi ka baara ɲuman fɔra ɲɔgɔn kɔ.   
«  Aw bɛ taa mɔɔnɔbɔ la, w’a nege b’aw la ka kisɛ ci aw sen na ni Girizimani labɔli ye.   
Yanni mɔɔnɔbɔ cɛ, min bɛ se ka kɛ, mɔgɔ tɛ se ka Girizimani falen miniti 89nan, Dɛsan ye fili kɛ » a y’o dantigɛ.   
« Ni garijigɛ bɛ ka taa mɔɔbɔ la, a man kan nisɔndiya ka jira.
Ntolatan kɔfɛ, awɔ, nka k’a to senna, ayi », a tɛmɛna kuma fɛ ten.  
Faransi jɔkɔlɔsila kan, min ye penaliti kelen lajɔ kasɔrɔ kurusɔrɔ jate bɛ 0 – 1 na, an’a bɛ o min dɔn kosɛbɛ, k’a da a kan u jɛra ka ntolatan Totenamu, a y’o dantigɛ.   
«  Lorisi ye Faransi lato ntolatan kɔnɔ.
N’o tɛ ntolatan tun bannen na kɛ miniti 55 kɔfɛ.
O kɔfɛ de a ma mɛɛn seginni kuru fila donna.
Bakuruba la tuguni, Murino ye Siwisi ka baara fo, min, kabini Pɛtekowiki ye karafejuruw minɛ, ye se ɲuman sankɔrɔtalenw sɔrɔ, a na ka fangadɔgɔmantigiya jate n’a ta bɛɛ a ka ntolatan tila bɛɛ la.   
« Dɛsɛ de don, awɔ (Faransi).    
Dɛsɛ de don, awɔ, nk’a bɔra Siwisi de fana na ani Pɛtekowiki ka dakabanabaara ani ntolatantɔn bɛɛ. »
Kunnafonisun  -  Besokɛri.   Konowari kiri kelennabila, min bɛ perezidan ka bila la, o min tɛ taafan dɔn a yɛrɛ la ani min b’a kelen na, Alasani Watara, ye dasili kɛ.   
Fanga ngaradabagaw ka cɛbɔ fanga ɲinini na kisibaga kɔrɔ, yɔrɔ min na mɔgɔw ka dɛmɛdon tun ma fiisaya ale ma k’a ɲɛsin Loran Bagibo ka politiki baarakɛminɛn ma, min barika ka bon.   
Giyomu SORO, Alasani Watara ka janfakɛlan, y’a kolo gɛlɛya ani ka kɛlɛ kɛ a se dan na walasa k’o lasigi Konowari kunna, min tun bɛ duguma ni ka tamacidaw bila a la ni kabilakow farafarali kɔnɔdunw ye.       
Kiri jaabi Giyomu sɔrɔ juguya la, min goya tɛ ku mɔgɔ fɛ, ye bugɔli kɛ kunun, ni Konowari Jamanatigi bilasirabaga kɔrɔ ɲangili ye kɔkiri la, ni san 30 kasolabila jan ye.   
Soro ka mɔgɔw ka kiri jukɔrɔla Konowari, Jamana min tɛgɛ ka magan walasa k’a faden falenbaliw nikaraba.  
Kɛrɛnkɛrɛnnen – Nin y’a san kelen ni kalo wɔɔrɔ ye, ni Konowari maaɲɛmɔgɔ Giyomu Kigibafori Soro jɛɲɔgɔnw an’a balimakɛw bɛ degun na fu Alasani Daramani Watara ka kasobonw kɔnɔ, k’a da a kan u y’u sen don ZEPEYƐSI tɔn maaɲɛmɔgɔ kunbɛnni na, desanburukalo tile 2019 a ka jamana kɔnɔ.   
Politiki sirafara dɔ bɛ ka firi Konowari kɔnɔ, josariyajamana ani perezidanfaga kirikow kɛcogo ɲumanw tigɛnsɔnya na.  
An ka hakilijigin kɛ a kow la.   
Giyomu  Kigibafori Soro n’a jɛɲɔgɔn minnu bɛ ɲɛnimaboli la kɛra mɔgɔw bisimilabaliw ye Konowari kɔnɔ Alasani Daramani Watara ka fanga bolo, k’a kɔrɔ kɛ k’u na kɛ ka fangadafiri dɔ labɛn ƐRIHASIDEPE kuntigi n’a masurunnamɔgɔ fɔlɔw juguya la.   
Fangadafiri kasɔrɔ mugu kelen si ma ci, bolokuru kelen si ma di, ani hali berekuru ta, kasɔrɔ mɔgɔ joginnen ma ye, wali su.  
Ayi, a ma kɛ fiyewu  !  
Jamana nkalon, ni e b’an kan.   
A b’i ko, Alasani Watara bɛ fɛ cogo bɛɛ la k’a jira diɲɛ ɲɛna ko Giyomu SORO, a kisibaga kɔrɔ ani kɛlɛ cɛfarin waati gonimanw kɔnɔ, tun bɛ k’a ɲini ka fangadaraki kɛ kasɔrɔ fangadarakilaw tɛ yen.    
Mugu cita bisigilen, min ɲiginnen don pewu.   
Walasa k’u ka jɛ jugu siri, Alasani Watara ye Anu Risari, Jamana lafasakiritigɛla, kɛ a baarakɛbolo ye, mɔgɔw bɛ min jira kodɔnna kulu caman kɔnɔ i n’a fɔ tɛgɛkɔnɔmɔgɔ.   
Soro ka mɔgɔw ka kiri.   
Yɛlɛko tilenbali min ye damatɛmɛko ye Konowarikaw ka kodɔn ma. Nin kiri, Giyomu SORO n’a teriw juguya la, ye kiri ye min ye damatɛmɛ ye.   
Damatɛmɛ ani diya si tɛ min na, a ɲɛ bɛɛ kan, Konowarika caman, lafiya, hadamadenya tilenni ani jamana bɛn bɛ minnu ni kan, bɛ k’o kuma fɔ o k’a fɔ.  
Giyomu SORO janfara ni k’a jogin a danbe la, ni mɔgɔ y’a ka ɲangili girinya filɛ ani politikiko min ka bon a kɔnɔ.  
Giyomu sɔrɔ tun ka kan ni nin latigɛ ye wa, ko a ye fɛn bɛɛ di Watara ma, tuma min na politiki tɛmɛsira tun bɛ ka dibi ani Abijan faamaso taasira falen balanw na ?  
Kasɔrɔ bɛɛ b’a dɔn ko politikikiriw ye Konowarikaw ka bɛn ani kelenya tiɲɛ ka caya, k’a ta walifasomara waati la ka n’a bila ɲinan san 2021 na.    
O la, kungɛlɛnya bɛ kow la.  
Particamanko seginni kɔfɛ, 1990 san, ko minnu ye nɔ bila Konowari la, olu ye kɛnɛ dayɛlɛ kokura politikikiri dɔw ye, minnu dimin kundama bonyara konowarikaw hakili ma.    
Mɔgɔw hakili b’a la wa, ko san 1992 feburuyekalo tile 18, Alasani Watara ka PEDESEYI – EREDEYA tun ye Loran ani Simoni Bagibo fili kaso la, ani fana konowari ngaradabagaw ka ɲɛmɔgɔ caman wɛrɛw, k’a kɔrɔ kɛ k’u ka fasodenya wulikajɔ tun ye fangadafiri ɲini ye ?
Jonni bɛna ɲinɛ tuguni, ko jama ka kalata tilennen laɲiniw kɔlɔlɔw, politiki fisamanciya bilali, de nana ni EREDEYERI ɲɛmɔgɔyakulu, Anriyɛti Jabate, Amadu Gɔn Kulibali an’u tɔw bɛ min na, bilali ye politikikaso la, san 90 ninnu laban na Konowari ?    
Wa tuma min na desanburukalo tile 24 san 1999 fagandafiri kɛra, a waati Konowari fanga ngaradabagaw ka ɲɛmɔgɔ caman ma kisilida ye a la wa, kannabilaw sahelikungo la, min tun falenna Beje ka fanga kɔnɔ, k’a ta san 1993 la ka se san 1999 ma ?   
San 2000 ka taa san 2011 politiki waleyaw, 2000 san sariyasunba sariyasen 35 fɔɲɔgɔnkɔ kɔfɛ, o b’an hakili jigin fana ni ka sinsin kɛ a kan ko kasɔrɔ Konowarikaw fan dɔ b’a ye k’ale sen bɔlen don politikikoɲɛw la fanga sigilen ka namaraw fɛ, bɛn tɛna lafasa ka ɲɛ mɔgɔ si ye.  
Nin kiri jaabi SORO n’a politikiteriw juguya la, kɔlɔlɔw bɛna se ka na ni kɛrɛdafɛ tiɲɛniw ye,  mɔgɔ ma sigi ni minnu ye, jamana basigi ani jɛkasigi kɛcogo ɲuman dafalen na ni jamana diinɛkow ani siyakow jɛrɛjɛkuluw bɛɛ ye.   
Isimayeli AYIDARA fɛ  ( Afiriki Gundolako ) -  ƐRƐNI kotigimuso b’a jate ko farikoloɲɛnajɛ ye « kɛnɛw dɔlakelen ye, yɔrɔ min na politiki man kan ka don ».   
K’a kɔdon a yɛrɛ ka kuma taliw la, waati dɔw la ntolatan kan.   
FARIKOLOƝƐNAJƐW.   
« Ne hakili la farikoloɲɛnajɛ ka kan ka bila politiki kɔkan », Marini Lepɛnni y’o tiɲɛtigiya Faransi Ɛntɛri ka kumagalamanin na, arabadon zuwɛnkalo tile 23.   
« Kɛnɛw dɔlakelen don, kɛrɛnkɛrɛnnenya la, yɔrɔ min na politiki man kan ka don, a tɛmɛna kuma fɛ ten.   
Sirabila don, mɔgɔ bɛ min ye kabini san damadɔ ». Dantigɛli min kɔdonnen don, i ko aw bɛ se k’a ye sanfɛ wideyo kɔnɔ cogo min, dantigɛliw la, Jamana Faraɲɔgɔnkan tɔn perezidanmuso sera ka minnu kɛ san kuuru-kaara senfɛ, kɛrɛnkɛrɛnnenya la Faransi ntolatantɔn ko la, a kɛtɔ ka farikoloɲɛnajɛ ni politiki don ɲɔgɔn na a ka kɔrɔfɔw kɔnɔ.   
I ko san 2010 na, tuma min a y’a jalatigɛ Zan – Zaki Burudɛn ɲɛkɔrɔ ƐRƐMISE kan, ko Bulamanw tun tɛ «  Faransi ja cogoya ye ». « Ne b’a jigiya ko ayi, ni wari ye, min bɛ sɔɔlɔ ka bɔ nin mɔgɔ ninnu na, nin wari miirina, min bɛ sɔrɔ nɔgɔya la, a tun bɛ k’o walanwalan. 
« U [ ntolatannaw, ɛnideyɛliyɛri } bɛ danbe minnu lase, olu tɛ Faransi danbew ye. » « Nin ntolatanna minnu tɛ Mariseyɛzi da ».  Walima san 2015, Erɔpu 1 kan.
A ɲininkalen Karimu Bɛnnizema kan Faransi ntolatantɔn kɔnɔ, a tun y’a hakilila di o la.  
« Ne hakili la Karimu Bɛnnizema tun man kan ka don a la abada », a tun y’o jateminɛ, a kɛtɔ ka lagosi fana kɛ « nin ntolatanna minnu tɛ Mariseyɛzi da, minnu b’u ka tigɛnsɔnya jira fasodenɲumanyako suguya bɛɛ la ». San 2020 desanburukalo la, PEYƐSIZE ani Isitanbulu Basakesehiri ntolatannaw ja, minnu y’u kunberekuruw da duguma Ligi dɛ sanpiyon ntolatan dɔ senfɛwalasa ka siyawoloma kɔn de ye Marini Lepɛnni « jɔrɔ ».   
« Ne ɲɛ bɛ taabolo la k’a ɲini ka na ni Lamerikɛn siyakɛlɛ ye Faransi, a tun y’o lagamu. 
Ne dun, ka siyako don hadamadenw cɛkow la, o ka go ne kojugu. 
Ne ye faransikamuso ye, wa o ka go ne ye kojugu ». Kɔsanin in na, ɲɔgɔnsɔsɔ wɛrɛw, janko minnu bɛ Pari ka ganselikan kan san 2024 Zezolɛnpikiw kama walima fɔlikɛla Yusufa sugandili Faransi ntolatantɔn fasa kama Ero la, olu fana ye ko dɔw lawuli ƐRƐNI perezidanmuso bolo.   
Tiɲɛ na, min ma deli abada ka “ farikoloɲɛnajɛ bila politiki kɔkan ”.    HuffPost fɛ.
Huffingtonpost.fr    I     Jumadon zuwɛn tile 18, Bamakɔ ɛsitadi maliyɛn y’i cooko ( 2 – 1 ) SEYƐSI Duguwalofila kunna, kupudimali tako 60nan ntolatan naani ( 1 / 4 ) senfɛ yanni laban cɛ. 
O cogo la, ɛsitadi maliyɛn bɛ ntolatan fila yanni laban cɛ walanba dafa an’a bɛna nɛgɛ kolonso ɲɔgɔn na ni Yeelen Olɛnpiki ye.  
Demifinali tɔkelen bɛna Binga ƐFISE ani IYƐSISE Kita bila ɲɔgɔn na.   
Kupudimali karidefinaliw ntolatan laban kofɔlen na, Bamakɔ ɛsitadi maliyɛn tun bɛ SEYƐSI Duguwolofila bisimila ɛsitadi Modibi Keyita la.   
Sigiɲɔgɔnya ɲɔgɔnkunbɛn, k’a da a kan ntolatantɔn fila tun ye filaninbin kɛ ( 1 – 1 ) fanbɛɛ fɛ taali ani seginni na ntolatansan 2020 - 2021 ligi 1 jamana ŋanayaɲini senfɛ .   
Nka nin ntolatan na, wajibi tun don ka sebaga sɔrɔ, bawo ntolatan kupudimali tako 60nan demifinaliw ɲɛfɛtaa sɔrɔli kunbɛn tun don.     
A ntolatan kunfɔlɔ la, a daminɛ tun farifagalen don, janko miniti 10 fɔlɔw. 
O kɔfɛ,  mɔgɔw bɛna kuruw jate dayɛlɛni ye ɛsitadi fɛ, sanga 12nan na, Seku Konate sababu la, Isiyaka Konate ka ntola dili dɔ la.   
K’a ta o waati de la ɛsitadi y’a fanga digi ntolatan kan, ni san sɔrɔli ye ntolatan kɔnɔ fo sɛngɛnnafiyɛnbɔ la, nka kasɔrɔ a ma falen lana walanba dulonnen na.   
Seginni kɔfɛ ka bɔ finibilasow kɔnɔ, ɛsitadi maliyɛn y’a ka kuru kɛ fila ye, a ka fangatigiya kɔnɔ, Seku Konate ka filanandon sab kabu la, miniti 48nan na.   
N’o sansɔrɔ ye kuru jate sira la, ɛsitadi ye SEYƐSIDE 7 ka dusu tali ɲinini bɛɛ latiɲɛ.  
O n’a ta bɛɛ, SEYƐSIDE 7 ye gunni kɛ ni ka penaliti sɔrɔ sanga 79nan na, min donna jalatigi Nuhun Kone fɛ, n’a ye Bamakɔ jɛmanw ka jɔkɔlɔsila bila ka taa ntola bilayɔrɔ fandɔ fɛ.   
O tun ye miniti 80nan ye.  
N’o nana ni dɔ bɔli ye kuru talen jate la SEYƐSIDE bolo ( 2 – 1 ).  
SEYƐSIDE 7 ka ɲininiw n’u ta bɛɛ ani sɛbɛnfuranin nɛrɛman min jirala ɛsitadi jɔkɔlɔsila, Jigi Jara, la miniti 82nan na, waatilatiɲɛ kosɔn, fo ka taa filekan laban fiyɛ walanba dulonnen tɛna falen.   
Kuru jate laban : 2 – 1 Bamakɔ ɛsitadi maliyɛn kanu na.
O cogo la, ɛsitadi maliyɛn bɛ ntolatanw fila yanni laban cɛ walanba dafa, w’a bɛna nɛgɛ kolonso ni Yeelen Olɛnpiki ye.    
Ntolatan fila yanni laban cɛ tɔkelen bɛna Binga ƐFISE ani IYƐSISE Kita bila ɲɔgɔn na.
Ntolatan kɔfɛ, degelikaramɔgɔ, Nuhumu Jane, bɛn’a fɔ k’a ka ntolatantɔn ye ɲɛfɛtaa sɔrɔ gɛlɛya kɔnɔ.   
K’ale tun b’a dɔn ko ntolatan tɛna nɔgɔya, ni ye ɛsitadi maliyɛn ni SEYƐSI Duguwolofila ɲɔgɔnsɔrɔw lajɛ jamana ŋanayaɲini ɲɔgɔnsɔrɔ la.  
O de kosɔn, a bɛn’a fɔ, u ɲɛna u yɛrɛ ma ka celu don joona, hali ni ntolatan labanyanfan na, ntolatannaw tun sɛgɛnna, ko min ka kan, bawo falenni si ma kɛ.    
A ka fɔ la, walasa a kana farati, a y’a sugandi ka to ni cɛ tan ni kelen ye, minnu y’a daminɛ, fɛn min ɲɛna ani fana k’a da a kan mɔgɔ caman tɛ ɛsitadi bolo.  
O gɛlɛya b’a kan halibi, degelikaramɔgɔ Jane ko ten.   
A kumatɔ demifinaliw kan, a bɛn’a fɔ ko ntolatantɔnw bɛɛ damakɛɲɛnen don, ko ntolatantɔn ncinin walima belebele tɛ yen ni dakun na.   
Binga ƐFISE ye sira min bɔ, a y’o fɔ,
b’a hakili jigin san min na IYƐSI Buguni ye kupudumali sebaaya sɔrɔ. 
yɔrɔ min na SEWOBE, ŋanaɲini filanan, ni ntolatatɔn bɛɛ la ɲuman tun b’a bolo, sen bɔra a la Bugunikaw fɛ.   
A ka fan na, Seku Sɛki a bɛ fɔ min ma Bako, SEYƐSI Duguwolofila degelikaramɔgɔ bɛn’a fɔ k’a ye ɛsitadi maliyɛn ka ntolatantɔn ɲumanba ye.  
Ko a kan n’a ka sebaaya ye, k’a da a kan kabini ɲɔgɔnsɔrɔ daminɛ na, a y’a ŋaniya jira.    
U m’a to an k’an ka ntolatan walanwalan, n’a ma kɛ ntolatan labanyanfan ye.   
U tun b’an bisi, o de kama ntola caman tilala an na ani o la an sera ka kuru kelen don penaliti la.   
O kɔfɛ, an ye kurudoncogo jɛlen dɔw sɔrɔ mɔɔnɔbɔ kɔnɔ,   
Degelikaramɔgɔ Sɛki y’o dantigɛ.   
A ka fɔ la, nin ntolatan in tun ye ntolatan gɛlɛn ye, bawo ɛsitadi ye ntolatantɔn ye kodɔn caman bɛ min na, k’a sanga ale ka ntolatantɔn ma, wa o de ye, a ka fɔ la, ɛsitadi ka sebaaya kun ye, SEYƐSIDE 7 kan.   
Safiyatu Kulibali fɛ  -  Kalanbulon labɛnnen o cakɛda bilali la sen kan taamasiyɛnni sɛbɛnw kalanni SEYISEBE la, zuwɛnkalo tile 29 ani 30 san 2021, bɛ kumafalenw ɲɛbila jira k’a jɛya sariya kɛnɛ kan a koɲɛ kan.   
A kumakolomafɔ la, mɔgɔ bɛ se k’a kalan TEDEYƐRI kɔnɔ, 
A bilali sen kan gɛrɛntɛw kofɔra.   
A yera k’a fɔ a sigili dulonnen don sariyasunba falenni na, k’a da a ka baara nataw kan, sariyasunba ye minnu di, sariyasunba lafasabulon min bilalen don hakililaɲini kalafili, jamana perezidansigi kalafili ani wasabulon depitew sigili kalafili jaabi labanw bɔli la.  Kalafiliw ɲɛnabɔli cakɛda sigili bɛ se ka kɛ kalafili sariya dama yɛlɛmani fɛ.     
Bawo, o sariya kelen de kɔnɔ, cakɛdaw jɔyɔrɔw cogoyaw fɔlen don, minnu bilalen don kalafiliw labɛnni, 
u waleyali an’u kɔlɔsili la.  
Nin gafe in kɔnɔ, an ka kuma bɛna se koɲɛ belebele dɔw ma, minnu, n’u faamuyara, bɛna to Cɛmancɛlafanga ka kalata jɛlenw labɛn waati kofɛlen kɔnɔ.  
Gɛlɛya jɔnjɔn min kɛlen don, o ye danaya dɔgɔya ye, min bɛ Fanga, a mana kɛ a fɛn o fɛn ye, politikimɔgɔw ani kalafililaw cɛ, k’o kɛ ka da sɔsɔliw kan, minnu bɛ kɛ waati bɛɛ, kalafiliw la. 
Danaya dɔgɔya  -  ƐMEYATEDE bɛ kumakoloma dɔw fɔ ka Kalataw ɲɛnabɔli cakɛda kelen pe sigili sɔsɔ, ni k’i hakili bɔ o danaya dɔgɔya kɔ.   
Nin waati gɛlɛya t’o cakɛda sigili ye ka tɛmɛ kalataw lɛbɛnni kan, minnu ka kan ka Cɛmancɛlafanga datugu. Awɔ walima ayi, mɔgɔba ka kɛ a baarada kunna, min bɛna bila ka kalafiliw labɛn, ( a tɔgɔ mana fɛn o fɛn ye ) bɛn bɛ kɛ min kan, mɔgɔba min tɛna sugandi Fanga sigilen fɛ.    
Bakuruba la, k’a bɛn yɛlɛmaw ma, kɔlɔsili fila jɔdaw ka bon.   
Cɛmancɛlafanga kuntaala ka kan ka to falenbali ye, o la, yɛlɛmaw ka kan ka kɛ ɲɛmɔgɔ yamaruyalenw fɛ.
O n’a ta bɛɛ sɔn kana kɛ ko bɛɛ ma ten, danw ka sigi yɛlɛmaw kɛnɛ na.   
ni waatibolodalen ye a ɲɛmɔgɔw bolo, ka Diɲɛmɔgɔ kɛ a seere ye ( SEDEYAWO, IYA, IYE, Diɲɛtɔnba ), DEYƐNI komagɛlɛyaliw kɛtɔla a  taasira sɛbɛn ye. Seginkanni ye kalanfɛɛrɛ ye, perezidansigi ani wasadenta kalafiliw labɛnni, ni baarada ye, min ɲɛmɔgɔya bɛ mɔgɔba dɔ walima kulu dɔ bolo, minnu bɛ ta kanbɛn kɔnɔ ka kɔn san 2022 marisi ɲɛ.      
Kɔlɔsilikɛcakɛda daɲɛ faralen SENI bisigilen kan, tɛna dɛmɛ kɛ jigifa la, cogo si la, hali a mana kɛ dɔɔnin ye,  kalafiliw la danaya bɛ kɛ minnu na, kasɔrɔ  danaya tɛ yen.      
A nafa ka bon, nin kalanbulon k’i ɲɛsin kow ma, minnu jɔda ka bon, n’o ye Waatilabaarada sigili ye ka wasadentaw ani perezidansigi kalataw labɛn.    
Kalataw ɲɛnabɔli baarada.   Zanwuyekalo tile 25, 26, ani 27  kalanbulonw kɛli ye ɲɛtaa belebele ye yɛlɛmaw taabolo bilali la sen kan, bawo komagɛlɛyali ɲɛnamaw kɛra a gafe saba kan. 
Utikalo tile 18 san 2005 sariya n°05 – 047 min bɛ tali kɛ politikitɔnw ka bɛnkansɛbɛn na ; Ɔkutɔburu tile 17 san 2016 sariya n° 2016 – O48, min falenna awirilikalo tile 23 san 2018 sariya n° 2018 – 014 fɛ, min bɛ tali kɛ kalafilisariya la ; Marisikalo tile 5 san 2002 sariya n°02 - 010 min bɛ tali kɛ sariyasunba kɔnɔko kan, min bɛ Wasabulon mɔgɔw hakɛ, u sigili cogoyaw, sigibaliya cogoyaw ani bɛnbaliya cogoyaw, u falenni cogow n’u sigiyɔrɔ lankolonyara, u ka donbolowari ani min bɛ wote latɛmɛni mɔgɔ wɛrɛ ma kɛcogoyaw dantigɛ.   
Kalafiliw ɲɛnabɔli cakɛda kelen pe sigili, Jamana Kumaɲɔgɔnya Bɛɛ sen bɛ min na ani kɔsala Sigikafɔw donw komagɛlɛyali dɔ segin kɛra o kan tuguni nin kalanbulon ninnu senfɛ ani jɔyɔrɔtigiyaw minnu sirilen don kalafiliw la latɛmɛni o cakɛda o ma.   
Jamana mara ani marakanmabɔli minisiriso ( ƐMEYATEDE ) taw,   Kalafiliw cidenkuluba ( DEZEYE ) taw, 
Jamana kalafili koɲɛnabɔjɛkulu kannabilalan ( SENI ) taw.   
Kalafilw ɲɛnabɔli cakɛda kelen pe labɛncogoyaw.  
Ka nin cakɛda bila sen kan, suguya caman bɛ se ka jateminɛ o la. 
Sira bɛɛ fɛ,  kalafiliw ɲɛnabɔli cakɛda kelen pe yɛrɛ-yɛrɛ ka kan ka labɛncogoyaw fara ɲɔgɔn kan, minnu ye ninnu ye : 
ka kɛ fɛn ye min bɛ kɛ yen kudayi ; ka jɔ a yɛrɛ kolo la ( nafoloko siratigɛ la ani sariyako siratigɛ la ) ; ka kɛ kelen pe ye ; ka kofɔ Sariyasunba kɔnɔ.  K’a da cɛmancɛlafanga kuntaala yɛrɛ surunya cogo kan, o la, sentanya la ka nin sarati bɛɛ fara ɲɔgɔn kan, nin waati surun kɔnɔ, anw hakili la a suguya fɛgɛnmani dɔ degun na kɛ ka dɔgɔya, ka kɛ fɛn ye, min bɛ se ka waleya ka tɛmɛ, bawo a ka nɔgɔn kosɛbɛ k’a bila sen kan, ni dɛmɛ kɛli ye ni minɛnw ani hadamadenw fan dɔw ye, minnu bɛ ƐMEYATEDE, DEZEYE, SENI  kɔnɔ. A baarada, min tɔgɔ bɛ da Jamana Kalafiliw Ɲɛnabɔli Ɲɛmɔgɔya ( AYƐNEZEYE ) bɛna kɛ cakɛda kelen pe ye, ani min fan bɛɛ donnen don ɲɔgɔn na ka ɲɛ, k’a bila Cɛmancɛlafanga kalafiliw labɛnni na.      
O cakɛda, kalafili sariya bɛna min kofɔ, bɛna, a waati fɔlɔ la, 
Kalafiliw cidenkuluba minɛnw ani hadamadenw ta, 
minnu bɛ yen kaban ( kɛnɛ kan, DEZEYE bɛ tunun ni ka kɛ Fɛɛrɛw Ɲɛmɔgɔyaso ye, AYƐNEZEYE kalafili baarakɛmansinkuraw an’a tɔgɔgafeba koɲɛ bɛ kɛ min bolo ).   
SENI baarakɛminɛ minnu bɛ yen jamanakuda ani sigidakunda, ani fana a baarakɛlakulu, minnu bɛ dɛmɛ kɛ.    
Jamana mara minisiriso baarakɛlakulu fan dɔ, min bɛ sɔrɔ.   
Sigidakunda, kalafiliw ɲɛnabɔli ɲɛmɔgɔya bɛna sigida SENI baarakɛlakulu ani minɛnw ta.  
Nafoloko siratigɛ la, Kalafiliw Ɲɛnabɔli Ɲɛmɔgɔya kura bɛna, baarakɛnafolo sɔrɔ, minnu dira DEZEYE, SENI ma ani ƐMEYATEDE ye baarakɛnafolo min bila kalafiliw labɛnni kama.       
ƐMEYATEDE kɔnɔmɔgɔw kɛcogoya.   Jamana Kalafiliw Ɲɛnabɔli Ɲɛmɔgɔya kuntigiya bɛna kɛ :   
Jamanakunda, Taafandili ani kɔlɔsili Jɛkulu mɔgɔ mugan ( 20 ) fɛ, kolatigɛli yamaruya bɛ minnu bolo, n’u bɛ ta  jamanakuntigisariya fɛ, k’u tila nin cogo la :  
Perezidan ( cɛ / muso) kelen ( 1 ) ; Perezidan dankan ( cɛ / muso ) kelen ( 1 ) ; Mɔgɔ tan ( 10 ), minnu bɛ ta politikitɔn fɛ ; Mɔgɔ fila ( 2 ), minnu bɛ ta Jɛrɛjɛkuluw ka tɔnw fɛ, n’u bɛ baara kɛ marakɛcogoɲuman ani kalafiliw kɔlɔsili la ; Mɔgɔ kelen ( 1 ), min bɛ ta diinɛjɛkuluw fɛ. 
Mɔgɔ kelen ( 1 ), min bɛ ta laadalaɲɛmɔgɔw fɛ. 
Mɔgɔ kelen ( 1 ), min bɛ ta Awokaw ka jɛkulu fɛ.  
Mɔgɔ kelen ( 1 ), min bɛ ta Hadamadenya Josariya Lafasali Tɔnw fɛ.  
Mɔgɔ kelen ( 1 ), min bɛ ta Musow ka Tɔnw Kolatilenjɛkulu ( KAFO ) fɛ. 
Mɔgɔ kelen ( 1 ), min bɛ ta Denmisɛnw ka Tɔnw fɛ 
Taafandili ani kɔlɔsili Jɛkulu bɛ AYƐNEZE ka baarakɛnafolo latigɛ. 
Nka kalafili waati kɔnɔ, politikitɔnw cɛbow walima cɛbo kannabilalenw, perezidansigi kalafili la, minnu nɔnabilalen tɛ Taafandili ani kɔlɔsili Jɛkulu kɔnɔ, b’u ka nɔnabila ta, yamaruya tɛ min bolo ka sen don kolatikɛliw la, k’a ta sɔnni ma cɛbɔyaw la, fo jaabi labanw dili la Sariyasunba Lafasabulon fɛ.     
Taafandili ani kɔlɔsili Jɛkulu kɔnɔmɔgɔw bɛna kɛ politikimɔgɔw, jɛrɛjɛkulu mɔgɔw ye, minnu bɛ ta u ka tɔnw fɛ. Perezidan ani perezidan dankan bɛ latɔmɔ u ka baaraɲɛdɔn an’u ka jogoɲumanya fɛ, wele bilalen kɔ cɛbɔya la.    
Mara forobabaarakɛla dɔw bɛ se ka wele k’u sen don ɲɔgɔnyew la, kasɔrɔ yamaruya t’u bolo k’u sen don kalatigɛliw la.  
AYƐNEZEYE Ɲɛmɔgɔyakulu  -  Ɲɔmɔgɔya bɛ mara ɲɛmɔgɔyakulu fɛ, baarakɛla jɔyɔrɔtigi kɔnɔntɔn ( 9 ), minnu bɛ bila yen kudayi, bɛ sigi min kɔnɔ, k’u ta u ka gafew fɛ ani baarakɛla minnu bolo b’a la, ( n’u bɛ bɔ SENI, DEZEYE ani ƐMEYATEDE la ka caya ).    
Ɲɛmɔgɔba ( muso ) kelen ( 1 ).   
Ɲɛmɔgɔba dankan (muso) kelen ( 1 ). 
Sekeretɛri Zenerali kelen ( 1 ), min bɛ dɛmɛ,  
Nafoloko ani minɛnko bolofaraba kuntigi kelen ( 1 ) fɛ ; kumalase bolofaraba kuntigi kelen ( 1 ) ; degelikalan bolofaraba kuntigi kelen (1 ) ; Fɛɛrɛko Ɲɛmɔgɔ kelen ( 1 ), min bɛ bila baarafɛɛrɛkuraw mansinw ani kalafili tɔgɔgafeba kunna ; Baaraw waleyali Ɲɛmɔgɔ kelen ( 1 ) ; Baarasariya ani kirikun Ɲɛmɔgɔ kelen ( 1 ).
Sekeretɛri zenerali ani ɲɛmɔgɔyaso naani ( 4 ) bɛna kɛ Ɲɛmɔgɔya kɔnɔ.   
Ninnu bɛ kɛ Sekeretɛri zenerali ka yɔrɔ kɔnɔ : 
Bolofara min bɛ nafolokow ani minɛnko kunna, Bolofara, min bɛ kumalase kunna, Baarakɛlaw ka kow bɛ bolofara min bolo, Bolofara, min bɛ degelikalan kunna.  
Fɛɛrɛ Ɲɛmɔgɔyaso, min bɛ baarafɛɛrɛkuraw mansinw ani fɛɛrɛkuraw mɔgɔlakodɔn tɔgɔgafeba kunna ( DEZEYE kɔrɔ ), min bɛ baarasariyaw sɛbɛnw ani kalafiliw kirikunw labɛnni kunna.       
Ɲɛmɔgɔya ka baarada bolobɔlen bolofaramisɛn kannabilalenw kama jamana tɔ kɔnɔ, min mɔgɔw tɛna kɛ tobagaw ye yen kudayi, minnu bɛna latɔmɔ sigida SENI baarakɛlaw cɛla, k’a da u ka kalafilikow koɲɛdɔnw kan, kalo saba ka kɔn kalafiliw ɲɛ, kalo naani kuntaala kama.    
Marabolokunda.    
Marabolo Kalafili Ɲɛmɔgɔya.   
Disitirikikunda.   
Disitiriki Kalafili Ɲɛmɔgɔya.   
Kubedakunda.  
Kubeda Kalafili Ɲɛmɔgɔya. 
Kominikunda.   
Komini Kalafili Ɲɛmɔgɔya.   
Lasigidensokunda walima Kɔnsila, ni mago jɔra o la.   
Lasigidenso walima Kɔnsila Kalafili Ɲɛmɔgɔya.                       Jamana Kalafiliw Ɲɛnabɔli Ɲɛmɔgɔya ka baaradaw ka ciw.    
Sekeretɛri zenerali ka yɔrɔ.   Ɲɛnabɔli Ɲɛmɔgɔya Ɲɛmɔgɔba ka fanga kɔnɔ, Sekeretɛri zenerali ka baara ye ka :     
Ka Sekeretɛri zenerali ka yɔrɔ labɛn ani k’a labaara ; ka Ɲɛmɔgɔya faciyɛnw mara. 
Ka Ɲɛmɔgɔya mara kalafiliminɛnw ɲɛnabɔ.   
Ka gafelafɛn, minnu sirilen don kalafiliw la ani fana baarasariya la, sɔrɔ, k’u ɲɛnabɔ ani k’u lamara.   
Ka Ɲɛmɔgɔya cakɛda dɛmɛ ka baarakɛnafolo ɲɛbilabaara kɛ.   Sekeretɛri zenerali ka yɔrɔ ani baarada sugu caman labɛnni, u lataamali kɛcogoyaw, u ka ciw bɛ sigi Ɲɛmɔgɔya perezidan ka sariya fɛ, u ka jama bɛɛ ka sigikafɔ latigɛɲini kɔfɛ.    
Fɛɛrɛ Ɲɛmɔgɔyaso, min bɛ baarafɛɛrɛkuraw mansinw ani fɛɛrɛkuraw mɔgɔlakodɔn tɔgɔgafeba kunna ka ciw ye :
Ka baarafɛɛrɛkuraw mansinw dili kɛ a cakɛda ma, min bɛ ɲɛnabɔli la ani baarafɛɛrɛkuraw mansinw kɛcogoya lakanani.      
Fɛɛrɛkuraw mɔgɔlakodɔn kalafili tɔgɔgafeba dilanni, a ɲɛnabɔli, a  falenni an’a dafali.
Ka kalafili jama danni kɛ, yaasa ka fɛɛrɛkuraw mɔgɔlakodɔn kalafilitɔgɔgafeba bila sen kan.
Ka hakili to kalafili tɔgɔsɛbɛnw sɛbɛn dilanni kudayi la, min bɛ kɛ ni baarafɛɛrɛkuraw mansinw ye ani kalafili jama danni waleyali jigifa waati bɛɛ.  
Ka fɛɛrɛkuraw mɔgɔlakodɔn kalafili bugunatigɛsɛbɛnw dilan.  
Kalafilibonw ka jaabiw layɛlɛnni kɛcogoya labɛn k’a kɛ a tuma na an’a saratiwaatiw kɔnɔ.    
Waleyaliw ɲɛmɔgɔyaso.  Ale ka ci ye ka :   
Kalafili baarakɛjamakulu mara an’a sigili jamana dugukolo bɛɛ kan.   
Wotekɛbonw ɲɛnabɔ kalafiliw ɲɛ, u waati an’u kɔfɛ ; k’a sɛbɛnw wolomani ɲɛnabɔ, jaabiw ani PEWEw Lataa u taayɔrɔ.   
Laselisɛbɛnba dɔ kɛ kalafiliw kan. 
Baarasariya ani Kirikunw Ɲɛmɔgɔyaso bɛ baarasariya sɛbɛnw labɛn ni k’u labɔ kalafiliko la.   
Hakili to kalafili sariya waleyali la a ɲɛma ani paritiw  bɛnkansɛbɛn
Sɛgɛsɛgɛli kɛ, min ka kan, ni kirikun bɛ yen kalafili la.     
Bɛ latigɛli kɛ kow kan, minnu kɛra ka bila kirikun ɲɛfɛla la. Bɛ filiw latilen, minnu kɛra kɛnɛ kan.    
Karamɔgɔba Zozɛfu Kizɛribo tun b’a fɔ kalanko kunkan :
« Fo kalan tun ka bayɛlɛma, wa ka dɔ fara lakɔlisow hakɛ kan dama tɛ, ni k’a kɔnɔkow ani baaradaw labɛnw to cogo la, u bɛ minnu na sisan.   
Ka dɔ fara kalan tɛrɛn sennateliya kan, o ko tɛ kosɛbɛ, nka ka araye taafan falen ».  Karamɔgɔba Kizɛribo ka nin kuma fan dɔ bɛ wele bila an ma dakun fila la :  
NiNa ani kalafili tɔgɔgafeba sɛgɛsɛgɛli.
a)     NiNa dakun na.  Baarafɛɛrɛkura minɛnw sɛbɛnniw kɛcogoyaw siginidenw ni jatedenw 15 bɛ NiNa bugunatigɛsɛbɛn kɔnɔ.
Sɛbɛnniw kɛcogoyaw fɔlɔ saba, minnu ye jatedenw ye bɛ faamuya nin cogo in na.
A sɛbɛnni kɛcogo fɔlɔ ye 1 ye, cɛw kama ani 2 musow kama. Fila minnu bɛ tugu olu la bɛ kunnafoni di wolosan jateden laban fila kan. Nina kɛcogoyaw dɔnni ka kan ka kɛ politikikalan sugu dɔ ye, bawo a bɛna dɛmɛ kɛ, cogoya dɔ la, ka kalataw lajɛya.  
O cogo la, kalafili tɔgɔgafeba ye fɛɛrɛkuraw mɔgɔlakodɔn ta ye ani, min sirilen don Mara Danni na, min bɛ se ka dugulensɛbɛn jɔyɔrɔ fa ( RAWƐKI ).      
Yɔrɔ caman b’a la, minnu man ɲi, n’u sirilen bɛ NiNa na, minnu bɛ se ka kɛ yuruguyurugu bɔyɔrɔw ye.
b)     Fɛsɛfɛsɛli dakun na. San 2018, fɛsɛfɛsɛli ɲininen politikimɔgɔw fɛ, n’a nafolobɔ kɛra Faransɛkanfɔlaw ka tɔnba fɛ, o kɛra  2018 san awirilikalo la.     
O Fɛsɛfɛsɛli ye jaabiw di.   
Kalafilila tɔgɔsɛbɛnnen 8 000 462 ani wotekɛbon 23 401 ( Kɔnɔna na 7 547 562, kɔkanna na 452 800. 
Kɔnɔna wotekɛbon hakɛ 21 127, kɔkanna wotekɛbon hakɛ 1 178 ).   
Nin fɛsɛfɛsɛli n’a ta bɛɛ, tile tan ɲɔgɔnna ka kɔn kalataw ɲɛ, perezidan bɔta fadenkɛ y’a ka siga-siga fɔ kalafili danaya an’a jɛlenya kan. 
2020 san fɛsɛfɛsɛli ye nin jaabi ninnu di :    
Kalafilila tɔgɔsɛbɛnnen 7 663 464 ani wotekɛbon 22 147.   
Nin fɛsɛfɛsɛli, min kuntaala ma dɔwɛrɛ kɛ tile 7 kɔ, n’a ta bɛɛ, ( k’a ta feburuyekalo tile 19 na ka se 25 la, san 2021 ), tɔgɔgafeba sɔsɔra tuguni.     
Ka araye taafan falen, ka min bɛ yen sɛgɛsɛgɛ.   Karamɔgɔba Kizɛribo ka kuma fɔlen fan dɔ ka kan ka don jate la yan fana, Fɛsɛfɛsɛli Taamasiyɛnnisɛbɛnw ka kan ka falen pewu, bawo min bɛ yen, danaya tɛ se ka kɛ o la fiyewu.   
Sɔnbaliya, fɛn na min bɛ yen, ka tɛmɛ Taamasiyɛnnisɛbɛnw fɛ, minnu cogoyaw fɔra k’u jɛya ani Fɛsɛfɛsɛlikɛbagaw sugandili ( jamanakɔnɔmɔgɔw dama ), tun ka kan ka kɛ Fɛsɛfɛsɛli sigikan ye.   
Kalafili tɔgɔgafeba bɛ kɛ ni wotekɛyɔrɔ cogoya ye.   
Yaasa ka sɛgɛsɛgɛli nɔgɔya, jɔda b’a la a ka  sɛbɛn TEDEYƐRIw kɔnɔ, ko ka segin n’a ye woloyɔrɔ la.  
Tɔgɔw sɛbɛnko fila ani mɔgɔ fatulenw.   An hami ye ka se k’u bɔ a la pewu, tɔgɔw sɛbɛnko fila la ani ka se k’a jigin ka kɛ a dɔgɔyalenba ye, mɔgɔ fatulenw la.   Kalafili sariya. Kalafili sariya sariyasenw 29 ani 41 faamuyacogo gɛlɛya. Tɔgɔgafeba labɛnni kama, kalafili sariya faamuyacogo bɛ kɛ ka dɔ bɔ a la ni sinsinni ye ɔkutɔburukalo tile 17 san 2016 sariya n° 2016048 sariyasen 41 dama kan, min falenna awirilikalo tile 23 san 2018 sariya n° 2018 – 014 fɛ.    
O cogo la, sariyasen 41 bɛ tali kɛ kalafiliw tɔgɔsɛbɛn sɛbɛnw dilanni an’u falenni na ( Bolofara II ).   
A bɛ pereperelatigɛ kɛ cogoyaw kan, minnu na san kɔnɔ falenniw bɛ kɛ ani fana kalafiliw tɔgɔsɛbɛn sɛbɛnw datuguliw.   
Sariyasen 41.
Kalafiliw tɔgɔsɛbɛn sɛbɛnw ye falenfɛn ye san kɔnɔ, k’a ta san bɛɛ ɔkutɔburukalo tile 1ɔlɔ la ka se desanburukalo tile 31 na.   
San bɛɛ kɔnɔ, min bɛ tugu kalafili tɔgɔsɛbɛn sɛbɛnw datuguli la, kalafiliw bɛ kɛ ka da tɔgɔsɛbɛn sɛnbɛn falennen an’a lajɔlen kan desanburukalo tile 31.   
Kalafiliw tɔgɔsɛbɛn sɛbɛn kuraw bɛ se ka dilan fana, mara danni kura kɔfɛ, mara baarajɛkulu fɛ waati dilen ani taabolow dantigɛlenw cogoyaw kɔnɔ, minisiri ka latigɛlisɛbɛn fɛ, Jamana Mara bɛ min bolo.   
Ni mago jɔra a la, Jamana Mara bɛ minisiri min bolo bɛ se ka kalafiliw tɔgɔsɛbɛn sɛbɛnw falenni kɛrɛnkɛrɛnnen kofɔ, cogoya kelenw na i ko kalafiliw tɔgɔsɛbɛn sɛbɛnw dilanni kura la, mara danni dɔ kɔfɛ.   
Kalafiliw tɔgɔsɛbɛn sɛbɛnw, dilannen walima u falennen k’a bɛn nin sariyasen sirakun 3 ani 4 ma, bɛ labaara san min bɛ senna kalafiliw kama, fo ka se falenni nata ma.   
Ye kalatalaw ye, Mali fasodenw, cɛ ani muso, minnu si dɔgɔyalen bɛ san tan ni segin (18) bɔ, min b’a ka fasodenya ani politiki hakɛw diyabɔ, minnu tɛ bin kɔnnikow ɲɛsigilen kɔrɔ sariya fɛ walima minnu kofɔlen don kiritigɛla fɛ ani minnu tɔgɔ sɛbɛnnen don kalafili tɔgɔsɛbɛn sɛbɛn kɔnɔ. I ko mɔgɔ bɛ se k’a lakɔlɔsi, sarati fila bɛ yen, minnu kan ka lafa walasa ka kɛ kalatala ye.    
Ka kɛ kalafili tɔgɔsɛbɛn sɛbɛn kan.   Ka san tan ni segin (18 ) sɔrɔ, a dɔgɔyalen. Mɔgɔ bɛ se ka tɛmɛ san 18 kan, ni kana kɛ kalafilila ye, i ko mɔgɔ bɛ se ka sɔrɔ ka kɛ kalafilila bisigilen ye, o ye ko mara baarajɛkuluw ka baaraw kɔfɛ, ka kɛ kalafili tɔgɔsɛbɛn sɛbɛn kan, nka kana kɛ kalafili tɔgɔgafeba kan, bawo a ma  san 18 sɔrɔ wote don.    
2018 san awirilikalo sɛgɛsɛgɛli tun y’o majɛ da kɛnɛ kan nin cogo la   Min ye sariyasen 46 ko ye, Fasirijama Kura bɛ pereperelatigɛ di mɔgɔw kan, minnu tɔgɔw sɛbɛnnen bɛ sɔrɔ ten ( kasɔrɔ wuli ma kɛ a nɔfɛ ), kalafiliw tɔgɔsɛbɛn sɛbɛnw kan, hali ni sariyasen 29, min bɛ kalafili balikuya sigi san 18 na, a dɔgɔyalen, faamuyali gɛlɛn t’a to se ka kɛ sariyatigi ka ŋaniya fɔlen na ka hadamadenya gɛlɛya ɲɛnabɔ, min bɛ tali kɛ dɛsɛ kɔlɔsilenw la dugulensɛbɛnkunda. 
O cogo la, kalafili tɔgɔgafeba labɛnnen don ni kalafililaw 72% ye, wolotuma jate jɔnjɔn tɛ minnu bolo, ni wolotuma dira minnu ma dɛsɛ kɔnɔ, min sigilen don desanburukalo tile 31 na. Sɛgɛsɛgɛli ka o jate bɛ ladɔgɔyali kɛ, bawo a b’a majɛ siri wolotuma jate desanburukalo tile 31 na, mɔgɔw ye minnu wolotuma ye waati dɔ fan fɛ ye.    
A  bɛ mɔgɔw don jate la, wolotuma bɛ minnu na k’a kuntaala latɛmɛ, nka min, si ka ca ni san 17 ye wote don, nk’a ma san 18 sagon.   
Kuncɛli la, sariyasen 29 ka kan ka labato, o kɔrɔ ye wote hakɛ san 18 na a dɔgɔyalen,     sisan gafeba ka kan ka sɛnsɛn, mɔgɔ o mɔgɔ si ma san 18 tɛmɛ wote don man kan ka kɛ a kan, hali n’a ye kalafilila bisigilen ye tɔgɔsɛbɛn sɛbɛn kan, min talen don Mara baarajɛkulu fɛ.           
Dakunw dɔlakelen don, min na jaabiw namarali ka di.
Hali ni sariyasen 97 bɛ jaabiw sɔrɔlisɛbɛn dulonni wotebon dala pereperelatigɛ, jaabiw laseli ɲuman bɛ kɛ ni gɛlɛya ye.    
Kɔlɔsilikɛla caman b’a fɛ jaabiw dili ka kɛ wotebon ni wotebon.
Jaabiw bilali bɔlɔlɔ kan wotebon ni wotebon bɛ se na ni danaya dali ye kalafili kan.    Gɛlɛyaw sirilen kalafiligafeba jatigiya la.  Gafeba jatigiya kalifalen don Azetiki la, min ɲɛmɔgɔ sirilen don gɔfɛrɛnaman na ka tɛmɛ Sɔrɔ fɛɛrɛkura minisiriso fɛ, fɛn min bɛ bɛɛ damakɛɲɛni tiɲɛ ni ka lanɔgɔ lase kalafiliw jɛlenya an’u danayako ma.   
San 2018, mankan min wulila tɔgɔw seginseginniw na.     DEZEYE y’a hakililatigɛ k’a ye gafeba lase Azetiki la sariyalatilenna fɛ.    
A jatigiya man kan cogo si la ka kalifa Fanga baarada dɔ la, n’a kɔni y’a sɔrɔ ɲɛmɔgɔyakulu tɛ yen, politikitɔnw, kalafiliw ɲɛnabɔli baarada tɔgɔlamɔgɔ fɛɛrɛtigiw bɛ min kɔnɔ, ni gafeba ɲɔgɔnna dilanen kelen-kelen bɛ u bɛɛ bolo, walasa ka se k’a bɔɲɔgɔnfɛ sanga ni gafeba bilalen ye jatigila la. A ɲininen don yɛrɛ, walasa ka politikitɔn hakililatigɛ ko sugudili weleli ka kɛ ka jatigya kalifa cakɛda dɔ la dɔnniyaw bɛ min na siraw donɲɔgɔnna yiriwali la ani lakanali, fɛɛrɛ ɲɛmɔgɔyakulu ka jɔyɔrɔtigiya kɔnɔ, politikitɔnw ani kalafiliw ɲɛnabɔli baarada tɔgɔlamɔgɔw bɛ min kɔnɔ.     Kalata kɛcogo suguya.   Bɛɛ niyɔrɔbɔ kalafili kɛcogo suguya wasadenkalafiliw la.     
*  BAARAW WAATI JATESIGI DILANNI  * 
Zuwɛn tile 28.
Zuwɛn tile 30, san 2021. 
ƐMATEDE kalanbulon cakɛda kelen pe kalafiliw ɲɛnabɛli ani kalafili sariya kan.
Zuluyekalo tile 1ɔlɔ - zuluyekalo tile 15, san 2021.   
Kalafili sariya tali Minisiriw ka laadalaɲɔgɔnye la.  
Zuluye tile 15.
Zuluye tile 30, san 2021. 
Kalafili sariya tali SEYƐNITE la. 
Uti tile 1ɔlɔ.
Uti tile 15, san 2021.  
Wele bilali cɛbɔyaw la, AYƐNIZEYE ɲɔmɔgɔyaw la.  
Perezidan. 
Perezidan dankan.
Ɲɛmɔgɔyaba
Ɲɛmɔgɔya dankan.
Taafandili ani kɔlɔsili Ɲɛmɔgɔyakulu mɔgɔw tali.   
Utikalo tile 15.
Sɛtanburu tile 15. 
SEWOSE perezidan ani perezidan dankan ani AYƐNIZEYE DEZE ni DEZEYA latɔmɔni an’u sigili.    Kalafili gafeba fɛsɛfɛsɛli.
Sɛtanburu tile 15, san 2921.  
Nowanburukalo tile 15 san 2021 : AYƐNIZEYE sigili sen kan an’a bolofaramisɛnninw.   
Nowanburu tile 15, san 2021.
Zanwuye tile 15, san 2022.   
Perezidansigi ani wasadenta kalafiliw fila kɛli ɲɔgɔn fɛ.   Kalafiliw tɔgɔsɛbɛn sɛbɛnw labɛnni.
Kalafili bugunatigɛsɛbɛnw dili. 
Kalafiliw baarakɛlaw tali an’u ka degelikalan.
Kalafilibonw sigiyɔrɔ an’a kibaruya jɛnsɛnni.  
Kalafiliw sɛbɛnw dilanni.   
Kalafiliminɛn bilayɔrɔ .
Zanwuye tile 15 san 2022.
Feburuye tile 15 san 2022 : kalafili yɛrɛkofɔ baara.   
Feburuye tile  22, san 2022, kalafili tako 1ɔlɔ.   
Perezidansigi kalafili faralen depitesigi kalafili kan, k’u fila kɛ ɲɔgɔn fɛ ( tako kelen),     kalafili kɛcogoya sugu min bɛ bɛɛ ka niyɔrɔ bɔ, k’i niyɔrɔ di i ma depitekalafili la. 
Tɛmɛsira bɛɛ, dilanni ani sigili la sen kan, bɛna kalo wɔɔrɔ ta, k’a daminɛ zuluyekalo tile 1ɔlɔ .
ƐNIBE.
Bakuruba ani kɔnniw ye faserijama ta ye.    
Bamakɔ, zuwɛnkamo tile 28, san 2021   PARENA Ɲɛmɔgɔkuluba 
Mali la, kun caman na, npogotigiw ka ca, minnu bɛ kɔn ka don cɛko la ani ka kɛ musogana denbatigiw ye joona.   
Nin fasiri bisigilen kɔnɔ, Mariyamu bɛ npogotigi bisigilen dɔ ta lakale, a ye min tɔgɔ kɛ Sira ye.   
-maliweb.net  -  Sira, min si bɛ san 20 na, k’a da a ka sara n’a ka cɛɲɛ kan, ye « kɔnkiransinpogotigi »  yɛrɛ-yɛrɛ de ye, i ko a fɔli ka di mɔgɔ ye ka caya cogo min na, npogotigiw ma, cɛw bɛ minnu nɔfɛ kosɛbɛ.     
Jamanja, kolomamisɛn, farikolo jɛlen, i n’a fɔ burudamɛmuso, Sira tun bɛ mɔgɔw bila kuma na a yɛrɛ lan, tuma bɛɛ, denmisɛnw ka ɲɔgɔnlajɛyɔrɔw la.
Sira ka gɛlɛya ye min ye, o ye ko Ala ye hɛrɛ minnu kɛ a ye, a t’olu minɛcogo dɔn.    
A bɛ bɔ du min kɔnɔ, faantanya dɔɔnin bɛ yen, Siranin kɔnna ka don cɛko la. 
Kabini a san 16, a bɛ yaala la ni den kelen y’a bolo, min fa ma dɔn.
San naani o kɔ, a ye kɔnɔ ta kokura.
N ka cɛɲɛ ye jagokun ye. Cɛw ka ca kafoɲɔgɔnya bɛ minnu ni nin denin cɛ, kasɔrɔ a se t’a la waati caman.    
A fa ntanyara kabini a ncinin.
A ba b’ale n’a balimakɛw ladon ni ŋɔmifeere ye, (sɔgɔma o sɔgɔma, so daba la, a ( ? ) donna min kɔnɔ, kasɔrɔ a ma di a ma, yann’a tigi ka na ka bɔ tunga na).   
A ba tun bɛ finiko fana kɛ tile tɔ kɔnɔ.  
Walasa ka n magow dilan, n ye n yɛrɛ bila cɛw bolo, ka n ka cɛɲɛ yɛlɛma k’a kɛ jagokun ye, musomisɛnnin, min nimisalen don a donni na joona cɛko la kasɔrɔ a ɲɛdɔn si t’a la, y’o nimisakuma fɔ.   
A san 16, tuma min a lajɔra siɲɛ fɔlɔ la, fo ka se kalo saba la, a tun t’a dɔn fiweyu fɛn min tun bɛ senna, hali ni tiɲɛ don k’a terimuso dɔw tun b’a dalakɔrɔbɔ.   
Ne tun tɛ n ka laadaw ye, nka n tun tɛ fɔɔnɔ, ɲɛnɛmini tun tɛ n minɛ, wa falen minnu tun bɛ ka kɛ n farikolo la, ne tun b’a filɛ u ka kan, a y’o ɲɛfɔ, yann’a ka sɔn a ma. 
Ne dun tun lajɔlen don den na, fa tɛ min na. Kafoɲɔgɔnya tɛmɛna a ni cɛ minnu cɛ, a kalo saba tɛmɛnen na, olu si ma sɔn ka jɔ a kɔrɔ.  
Musogana ni den fila.  Nin cɛmanin ncinin wololen kɔ, tiɲɛ don ko Sira tun ye ŋaniya ta k’a ka diɲɛnatigɛ kɛcogo falen,  a ko kɛcogo kelen seginna ka daminɛ joona, k’a da dɔ farali la musakaw kan ani faantanya.    
Kabako, u bɛɛ b’a fɔ ko n cɛ ka ɲi ani k’u b’a fɛ an ka kɛ ɲɔgɔn bolo, nka u si t’a fɛ ka n ɲini furu la, Sira y’o jateminɛ ni nimisa ye, yann’a k’a yɛrɛ lasɔn.
U b’a fɛ dɔrɔn ka jɛ n fɛ.
San 20 na, a y’a ka kɔnɔbara filanan ta.  
Nin sen, a ye bolonkɔni jɔ mɔgɔ min na k’o y’a tigi ye, o banna a faya la pewu, hali n’a y’a sɔrɔ a jɛra npogotiginin fɛ siɲɛ caman. 
Ne tɛ se ka jɔ npogotigi den faya kɔrɔ, a ko n na ten, min bɛ jɛ ni cɛ bɛɛ ye, Sira y’o labɔ, a kunkolo minɛnen a tɛgɛ fila ni ɲɔgɔn cɛ. 
Kuma tun t’a la nin sen, n ka den filanan bange fa tɛ min na, a y’o burun ka bɔ a da ni kumakan gɛlɛn ye.   
A y’a ŋaniya ka damakasi kɛ kɔnɔbaratigi bisigilen juguya la. 
Polisiso la, Ahamadu, min si bɛ san 40 na, kɔnɔbara tigiya dira ale ma k’a kɔrɔ kɛ ko a jɔra a la ko kafoɲɔgɔnya tɛmɛna a ni denin cɛ, waati bɛɛ kɔnɔ, min na kɔnɔbara sɔrɔla.   
O bɛɛ la, a banna cɔ ka n furu, i n’a fɔ a tun ka di n ye cogo min, Sira y’o pereperelatigɛ.   
O la, n kɛra musogana ni den fila ye. 
Mariyamu [ i ]  -  Sira ani Ahamadu tɔgɔw ye tɔgɔw ye, minnu tɛ tiɲɛ ye, n’u tara nin faserikɛbaga(muso) fɛ.   
A bɔɲɔgɔnma bɛɛ ye bɛnsenma ye.   
Jamana bandari bɛ finifana na Kidali gɔfɛrɛnɛri ka yɔrɔ kunna, nin y’a fɔlɔ ye kabini san 9.   
Ŋaniya jiralen don fan dɔ ani tɔkelendɔ fɛ ka taa ɲɛ Alize bɛnkansɛbɛn bilali la sen kan.   
SEYƐSIYA ka lɛrɛ damadɔ ɲɔgɔnye bɔra ni jaabi ɲumanw ye, Mali jɛɲɔgɔn dunan, minnu tun bɛ yen, ka fɔ la.     
Mali jamana bandari bɛ finifana na Kidali gɔfɛrɛnɛri ka yɔrɔ kunna, nin y’a siɲɛ fɔlɔ ye kabini san 9.   
Taamasiyɛn kologɛlɛn.  
Cɛmancɛlafanga perezidan, Ba Ndawo, ja cookolen fana don yen.   
Sɔsɔli t’a la, banbaganci kɔrɔw, minnu kɔni ye Kidali tigiw ye halibi, ye ŋaniyajira kɛ.  
Dɔwɛrɛw bɛna kɛ, ni bɛɛ y’a ka kɛta kɛ, olu y’o tiɲɛtigiya.    
Dusukun na, waso, majigin, fasodenyako don, k’a ye jamana darapo yɛlɛnna ni ka finifana Kidali.
Kolonɛli Fode Maliki Sisoko, Kidali gɔfɛrɛnɛri kura, y’o jateminɛ.    
Ɲɔgɔnkunbɛn senfɛ, jɛɲɔgɔnw ka tanuniw ma ban Mali cɛmancɛlafanga ɲɛmɔgɔw yɔrɔ.  
Hakilila kura b’olu bolo.    
Minisima tɔgɔlamɔgɔ min bɛ Mali la y’o dantigɛ.   
Mahamati Salehe Annatifu bolo, ni jamana bandari bɛ finifana Kidali kunna kokura, a tɔgɔdiya bɛ segin Mali cɛmancɛlafanga ɲɛmɔgɔ kuraw de ma, minnu ye danaya seereyaw yɛrɛ-yɛrɛ de di kɛlɛkɛla kɔrɔw ma.
Minisima tɔgɔlamɔgɔ ye jaabi tɔw fɔ ka tugu ɲɔgɔn na, minnu sɔrɔla ɲɔgɔnye in senfɛ.   
An kumana sɔrɔdasikulu faralen ɲɔgɔn kan kokura nani kan Kidali, min bɛn’a ka baara kɛ sɔɔni, a bɛ yan min kama.
An kumana fana banbaganciya kɔrɔ kɛlɛdenkuluw kan, minnu bɛ ka Kidali lakana, n’u ka kan ka yɛlɛma dɔɔnin-dɔɔnin ka kɛ sigida polisi ye, Mali jamana ka baara la.   
Da sera DEDEYƐRI ( Maramafɛnbila - bɔli kɛlɛkɛlakuluw la – sendonni kura ) gɛlɛya ŋɔniman fana ma.
Mali bɛnɲini minisiri, Kolonɛli Isimayɛli Wage, y’a da kɛnɛ kan ko sisan, a ka ca Mali keɲeka marabolo kɛlɛkɛla kɔrɔ mɔgɔ 400 ye, minnu bɛ degelikalan na walasa ka don, n’a waati sera, Mali kɛlɛbolow  kɔnɔ, minnu faralen don ɲɔgɔn kan kokura.   
Hadamadenya magoɲa baaradaw seginni Kidali kuma fana fɔra.  
Dugu bilalendon dibi la, ji saniman tɛ yen, furakɛli tɛ yen.
Walasa ka kow cogo falen Minisima ye ŋaniya ta ka dolariwari miliyon kelen da tabali kan.  
Kunnafonisun :    https //www.rfi.fr/fr/afirique   A makɔnɔna ka mɛɛn ani k’a bali siɲɛ caman, Alize bɛnkansɛbɛn kɔlɔsili baarajɛkulu ka ɲɔgɔnye ( SEYƐSIYA ) fɔlɔ, min bisigilen don k’a bɛ Mali bɔ gɛlɛya kɔnɔ, laban kɛra Kidali.    
Mali bandari min bɛ finifana kokura Kidali marabolo gɔfɛrɛnɛri ka yɔrɔ kunna.   
Dugu tɔgɔ dalen a ko la, min ye jamana gɔfɛrɛnaman minisiri 6 ka nani sɔrɔ.  
Minisima kuntigi, min bɛ foli kɛ bɛn tɛmɛsira bɔli la kirin na, baarakɛbagaw ni ɲɔgɔn cɛkow la.    
Azawadi jɛkuluw ka faraɲɔgɔnkantɔn ( SEMA ) ɲɛmɔgɔ dɔ, min ye nɛfɛtaaba kofɔ kow kɛcogo la min ka kan, kasɔrɔ Faransi Kɔkankow minisiri ye taamasiyɛn ɲuman ye a la.   
Kɛnɛ kan, Alize bɛnkansɛbɛn kɔlɔsili baarajɛkulu ( SEYƐSIYA ) ka ɲɔgɔnye, min kɛra alamisa feburuyekalo tile 11 san 2021, ye Mali gɛlɛya ɲɔgɔnsɔrɔbagaw tila bɛɛ bila nisɔndiya la.   
Jiginni, siga t’a la, min ko ka gɛlɛn, nka jigifa bɛ min kɔnɔ, k’a da a kan, a bɛ ɲini ka san 6 ɲɔgɔnna bɔ, o de makɔnɔna yaasa ka Malidenw, minnu ye badenw ani fadenjuguw ye, bila k’u sigi tabali kelen dafɛ, ka jate boli siratasɛbɛn kan, min ŋaanina ni ka bolonɔbila bɛɛ ka jɛn kɔnɔ Alizeri faaba la san 2015.     
Cidenkulu, min nana ka bɔ Bamakɔ ani min kɔnɔ minisiri hakɛ tun man dɔgɔn ni 6 ye, tun ɲɛmɔgɔya bɛ Kolonɛli Isimayeli Wage, Cɛmancɛlafanga gɔfɛrɛnaman ka Jamana Bɛnɲini minisiri, bolo.  
Mɔgɔ bɛ se ka dɔɔnin min fɔ, 
o ye ko k’a bɔ kɛɲɛka dugu banbaganci, min ye Mali gɛlɛya fɔɲɔgɔnkɔkɛbagaw bisimila, taamasiyɛn na,   
Jɔda kɛra nin ɲɔgɔnye in na, k’a da a kan kɔlɔsikɛlaw tila bɛɛ bɛnna a kan ko Alize Bɛnkansɛbɛn, min dɛsɛlen don ka waleya kabini a bolonɔbila la, jirala i ko gɛlɛya bɔli sira Mali la, ani fana, i ko nsana b’a fɔ cogo min, 
taama bɛɛ la jamanjan bɛ daminɛ ni paraɲɛ fɔlɔ ye.   
Kabini SEYƐSIYA ɲɔgɔnye laban min tiɲɛna, sɛtanburu san 2019 na, k’a kunw kɛ jamanako gɛlɛman dɔw ye, 
ji caman tɛmɛna Bamakɔ babiliw jukɔrɔ, ka taa, u tɛmɛtɔ, ni Ibarahima Bubakari Keyita ka fanga ye.     
Cɛmancɛlafanga gɔfɛrɛnaman, min hami ye ka falen kɛ gɔfɛrɛnaman tɛmɛnenw ka komatarafabaliya la, nɔkun koɲɛ kan, min ka kan ka di Alize Bɛnkansɛbɛn ninnu ma.   
O siratigɛ la, Kolonɛli Mazɔri Isimayeli Wage, Mali Jamana Bɛnɲini minisiri, tɛgɛlankolon ma na Kidali.    
A ye Maramafɛnbila - bɔli kɛlɛdenkuluw la – sendonni kura ( DEDEYƐRI ) kofɔ, min tun na kɛ Azawadi jɛkuluw kɛlɛkɛla kɔrɔ caman kunkan.   
Ɲɔgɔnkunbɛn, gɔfɛrɛnaman ka cidenkuluba ka taama dugujɛ.   Mɔgɔ bɛ se k’i nisɔndiya ni Kidali ɲɔgɔnye kɛli ye, min bɛ jira i ko jɔda bɛ dakun min na, bɛn seginni sira kan malidenw ni ɲɔgɔn cɛ, ka jigi da a kan k’o bɛna se ka yɛrɛminɛ kogo kari, min ye kow tiɲɛ tuma dɔw la, waati tɛmɛnen kɔnɔ.   
Ɲɔgɔnsɔrɔw, kɛlɛkɛlaw ni ɲɔgɔn cɛ siratasɛbɛn dafɛ.   
A mana kɛ min ye, ni nin kumalasigi fɔlɔw ye, mɔgɔ bɛ se k’i yɛrɛ ɲininka, ni sisan kɔni taa bɛ ka kɛ kɛlɛ kunforiyɔrɔ la, min ye Mali yɛlɛma k’a kɛ kɛlɛkɛyɔrɔ yɛrɛ-yɛrɛ ye, kabini a bilala jihadi fiɲɛbasuuru cɛmancɛ la.  
O de ye juguman bɛɛ ye, mɔgɔ bɛ se ka min kisi an ka jamana ma, janko jamaw ma, minnu bɛ ɲanibagoro la, u minɛnen mugu caman ni ɲɔgɔn cɛ, kasɔrɔ u t’a dɔn tiɲɛnin na,
u k’u yɛrɛ bila lakanabaga min bolo.   
A ka jate ko Kidali ɲɔgɔnkunbɛn in bɛ ka kɛ gɔfɛrɛnaman ka cidenkuluba dɔ ka taama dugujɛ, zanwuye tɛmɛnen laban na, Kidali, yɔrɔ min mɛɛnna ka tigɛ Bamakɔ fangaɲɛmɔgɔw la.  
A bɛ ka kɛ fana waati kɔnɔ, min na bɛnkansɛbɛnw bɛ ka bolonɛbila yɔrɔw ɲɛfɛ jamana dugukolo kan, sigida jamajɛkuluw cɛ, minnu bɛ fɔɲɔgɔnkɔw la, n’a bɛɛ laban ani min taamasiyɛn ka bon a bɛɛ ta ye, tolen bɛ tuguni min bɛ Fulaw ani Dɔgɔnɔw cɛ ye, sigida siyaw ka ɲɔgɔnsamasamaniw madali hami na, o min bɛ na dɔ fara lakana ferekecogo kan, min tiɲɛnen don.    
Laban na, Kidali ɲɔgɔye in kɛra tile damadɔ ZESƐNKI  ( Z5 ) Saheli ka ɲɔgɔnyeba ɲɛ, Njamena, nin ntɛnɛ feburuyekalo tile 15, ani yɔrɔ min jatigɛwale kɛlɛli koɲɛ kɛra kumafalen kun belebele ye tuguni, Saheli ani Sahara furancɛw faamaw an’u jɛɲɔgɔn faransika cɛ, min bɛ kunnasiri kɔnɔ ani min ka surun dɛsɛ la, fo k’a kɛ Pari bɛ ka fɛɛrɛ kura ɲini a ko minɛcogo la.   
O bɛ ye taamasiyɛnw ye, minnu ye Kidali ɲɔgɔnyekɛlaw lasɔn, n’a y’a sɔrɔ a tun ma kɛ kaban,
ko a ka kan bɛɛ ka jɛ ka bɛn tabadagaba min, Mali ka hɛrɛ bɛɛ la belebele kama. 
Yɛrɛkow ani fɛmɔgɔkow jateminɛniw ka kan ka bila Alize siratasɛbɛn waleyali jɔnjɔn an’a labatoli kama. O bɛɛ kɔ, kasɔrɔ nin ɲɔgɔnye kɔnɔko lakodɔnnenw tɛ yen, kɔlɔsilɛkɛlaw b’a lase ko DEDEYƐRI kura bɔlen kɔ yen, SEYƐSIYA tun na kɛ ka kuma Kidali dugu sigikan kan ani Fanga cɛmabɔli an’a kanmabɔli kologɛlɛyali koɲɛw.  
A mana kɛ a min ye, SEYƐSIYA ka nin ɲɔgɔnye fɔlɔ ye gɔngɔnwuli daminɛ yɛyɛ-yɛrɛ de, ka bɔ Alize bɛnkansɛbɛn na, min, n’a tun nana kɛlɛ jɔli yakubaya Azawadi jɛkuluw ani Mali jamana fanga cɛ, n’o bɛna a to o ka se k’a hakili bɛɛ da jatigɛwalekɛlaw ka kuluw kɛlɛli kan.    
O koɲɛ na, zanwuyekalo tile 24 waatikelenbinkanniw Bukesi ani Mondoro sɔrɔdasidagaw kan, b’a jira ko halibi tiɲɛni sebagaya bɛ Silamɛya Jamana Sahara belebele kɔnɔ ( EYIZEYƐSI ) ani Silamɛya ni Silamɛw kɔkɔrɔdonkulu ( ZESIMU ) na.   
O la, ni gɔngɔnwuli ka bɔ Alize Bɛnkansɛbɛn na bɛ se k’a bali FAMAW ka bila kɛlɛ la kɛlɛdaga fila la, o tuma gɔngɔnwuli ka kɛ yɛrɛ de, nka hakili ka to banbaganciw ka laɲini damatɛmɛnenw na Mali tilali la walima sɔsɔli la, diinɛw bɛɛ yamaruyali la ani k’u ni fanga bɔ ɲɔgɔn na.    
Nin ko ninnu bilali ɲɛkɔrɔ de tɛ Bamakɔ ladimin ka se a dan na wa ani k’o bɔ a la, ka kɛ Mali jigiwaro banbaliw kun ye lakana siratigɛ la ?      
O la, Azawadi jɛkuluw bɛna ji kɛ u ka dulɔ la wa ani ka Bamakɔ politiki taabolo kura ta walasa ka bɛn kuntaala jan sigi ni Mali jamana fanga ye ?     
Mɔgɔ bɛ makɔnɔni kɛ k’o filɛ  !   
Bɔda bɛ ka sɔrɔ wa ?   
San 9 ɲɔgɔsamasama kɔfɛ, jatigɛwalekɛlaw ka marifakisɛw fiyɛkan cuncunnen kɔrɔ, sɛgɛn bɛ ka ye dakun bɛɛ la jamaw cɛla.   
O de kosɔn fo jigi ka da a kan ko nin Kidali ɲɔgɔnye Alize bɛn bɛnkansɛbɛn dafɛ, min bɛ ye, sira caman fɛ, i ko fura sɔrɔlen Mali bana na, bɛna dɔwɛrɛw wele.   
Bawo,  bi, ka tɛmɛ waati bɛɛ kan, kumaɲɔgɔnya dɔrɔn de bɛ se ka Mali bɔ gɛlɛya kɔnɔdun kɔnɔ, a bɛ ka tɛmɛ min kɔnɔ kabini san tan hakɛ. 
Fanga minnu bɛ ɲɔgɔn na, n’u bɛ ɲini ka tila u ka dugukolow dansigili la, ni woroduguyanfan fanba matarafalen ye Bamakɔ fɛ, kɛɲɛka minɛnen kosɛbɛ kulu marifatigiw fɛ, ani cɛmancɛ, ɲɔgɔnsamasama, min bɛ ka walankata jatigɛwalekɛlaw fɛ. 
Nka o kumaɲɔgɔnya bɛ tiɲɛtigiya fɛ ani fana kɔnɔnanjɛya bɛnɲiniw na, ni an b’a fɛ ka dan sigi « tango» dɔn  na, min kɛra bɛnkan in bilali sen kan dɔnsen ye fo yan, ani k’a kɛli gɛlɛya.    
O ye k’a fɔ ni waati sera sa yɛrɛkow ani fɛmɔgɔkow ka bila, Alize siratasɛbɛn waleyali jɔnjɔn an’a batoli la.  
Wa mɔgɔ si, ka tɛmɛ Malidenw yɛrɛw kan, tɛna se ka so furakɛcogo kɛ banabagatɔ Mali la, walasa ka se k’a wuli ka bɔ a ka farafaraliw bolo.    
Walasa k’o kɛ, fo tuguni,
Kidali ɲɔgɔnkunbɛn, min fan ɲuman tɛ ka ye kɔlɔsilikɛla dɔw fɛ kɛnɛ kan, kana kɛ sisi kɛli ye ɲɛw na, min dabɔra ka mɔgɔw lafili, ka tɛmɛ ŋaniya jɔnjɔn kan ka taa ɲɛfɛ bɛn ɲini na.   
A mana kɛ min ye, san 2019 ɲɔgɔnye ɲinini min ma se ka kɛ, tɛmɛnen kɔ, mɔgɔ bɛ se k’i yɛrɛ ɲininka, cogo la min ka kan, ni nin sen in na fana, kow laban tɛna taa munumununi sira fɛ, fo ka bɛnkan in waleyali, min bisigilen don k’a ka kan k’an ka jamana bɔ sira gerenen kan, bila ka taa tuguni waati kuntaala la, mɔgɔ tɛ min setuma dɔn. 
Waati latiɲɛ don, ani cogo dɔ la, yɛrɛdiyabɔ, Mali tɛ se k’a yɛrɛ bila min na.   
Zan Piyɛri Zamisi  -  Mali jamana farikoloɲɛnajɛw tɔnw ani faraɲɔgɔnkankuluw perezidanw ka perezidan bɛ lasiranni kɛ ani ka lasiranni kɛ kosɛbɛ jamana kɔnɔ ani diɲɛ kɔnɔ, a ka ɲɛtaa sugu caman fɛ diɲɛ cakɛdaw kɔnɔ an’a ka jaabi sɔrɔlenw ani seko kɛlenw jamana farikoloɲɛnajɛ tɔnw ni faraɲɔgɔnkankuluw kanu na.   
O yɔrɔ la, mɔgɔ bɛ juguya janfa sugu bɛɛ ye cɛ nin kɔ, mɔgɔ juguw ani keleyabagatɔw dɔgɔlen fɛ dibi la.   
Nk’a ka go Habibu Sisoko lagosibagaw la, u ka kan k’a dɔn kɛnɛ kan ko dakan ye fɛn min kɛ, u ka kan k’o ku, bawo o ye Ala ka latigɛ ye.    
Nsana ka fɔ la, kunfɛko tɛ farikoloɲɛnajɛ la, ko bɛɛ bɛ labɛn, walima cogoyaw bɛ dilan walasa ka kɛ a la, ( o ) bɛ bɛn a ɲɛma Habibu la, min y’a yɛrɛ jira kabini a ncinin ni zido kɛli ye.   
Mali ɲana zido la ani min sen donna Mɔsuku Zezolɛnpikiw la, san 1980, an’a ka bolobɔ kɔfɛ, Habibu Sisoko donna joona Mali zido tɔn na, ni jɔyɔrɔ sugu caman fali ye yann’a ka kɛ perezidan ye.   
San 2000, a dɔnnen a ka farikoloɲɛnajɛw ani olɛnpikiw danbɛw kanu an’u bonya kama, a waati perezidan denmisɛn ye Mali jamana olɛnpikiko ani farikoloɲɛnajɛ ɲɛmɔgɔyakulu jɔyɔrɔtigiya girinman karafe minɛni kalifalen ye a la.     
K’a ta o waati la, Ɲarela woloden m’a dabila k’a nɔ ɲuman ni teliman bila o Mali farikoloɲɛnajɛ sannacakɛda la, n’o kɛli ye sebagayatigi ye ani bɛɛ ɲɛbɔlen don min fɛ bi.    
O yɔrɔ la, a ka siɲɛ caman sigili kuraw  san 2004, 2008, 2012, 2016, 2020 tɛ balannakow ye, n’o y’a ka jaabiw ani sebagaw seereya ye, jamana farikoloɲɛnajɛw tɔnw ani federasɔnw kanu na, minnu y’a tɔndenw ye, n’olu jɔra a kan k’u ka kɔkɔrɔdon wulibali kɛ perezidan Sisoko ye a ka Mali jamana olɛnpikiko ni farikoloɲɛnajɛ ɲɛmɔgɔyakulu marakɛcogo ɲuman ani lafɛrɛlen kama.    
O cogo la, sɔn kɛra magan minnu ma olɛnpikiko ɲɛmɔgɔyakulu marali la, min ye dagayɔrɔ sɔrɔ ani ka taabolow bila sen kan jatebɔli la, baarakɛlaw ka kow ɲɛnabɔli ani marakɛcogo ka bɛn diɲɛ olɛnpikiko ɲɛmɔgɔyakulu ka baarabolodaliw ma.     
Ka tɛmɛ o kan, o taabolow yakubayara ani k’u lakodɔn jamana federasɔn tɔn 23 bɛɛlajɛlen fɛ, laadalalajɛrɛba senfɛ, min kɛra feburuyekalo tile 5, san 2019.   
Bi, siga si t’a la, fɛn sɔrɔlenw marakɛcogo ɲuman na min sigira, k’a kɛ … fɛ.  Walasa ka cogoya ɲumanw hakililatigɛ olɛnpiki jɛkulu ɲɛmɔgɔw ye, mobilibolila saba, dɛmɛbaga saba ani baarabon sekeretɛri fila bɛ baara la jɛkulu ka baara kɛtaw lataamako ɲuman kama.   
K’a jate ko nin mɔgɔw bɛɛ, minnu bilala baara la, tɔgɔw sɛbɛnna bi IYƐNIPEYƐSI la ani AMO, wa u bɛ sara sɔrɔ ani farankanwariw ni nafa yɛrɛw.     
Habibu Sisoko n’a ka baarajɛkulu ye fɛn jɔnjɔnw ye ani bolo bɛ da minnu kan, bawo federasɔn bɛɛ ka jɔyɔrɔtigiya bilala sanfɛ ni waleyali ani bolodiɲɔnma latɛmɛni ye ni kunnafoniw dili ye ɲɛmɔgɔw ni ɲɔgɔn cɛ.   
Ni  bi, jamana federasɔn caman ye   
jaabi ɲumanw sɔrɔ ani farikoloɲɛnajɛ sebagaya, minnu bɛ dusu don mɔgɔ la, a sababu ye Habibu Sisoko sɔnna magan ani yɛrɛdi minnu ma senkɔrɔmadonnaw kɔrɔ, n’olu ye Muwe Afirika Malitɛli ani PEYƐMI – Mali, ni 85% ye nafolow la, minnu dira u ma.    
Ani fana, federasɔn tɔnw ɲɛmɔgɔw ma ban degelikalanw sɔrɔli la, farikoloɲɛnajɛ ɲɛmɔgɔyabaara kan.   
Degelikaramɔgɔw, 
dɔgɔtɔrɔw ani kolotugulaw taara jamana jɛkulu ka kalan na ntolatannaw ani farifonilaw ka bana ni joginniw sugu caman kan. Walasa tuma bɛɛ ka federasɔn tɔnw ɲɛmɔgɔw ani farifonilaw bilasira u ka farikoloɲɛnajɛ sannayɛlɛn kama, perezidan Sisoko n’a ka baarajɛkulu ye kare saba bila u ka bolo kan fankelenyanfan jamanaw taama kama jamanaw ni ɲɔgɔn cɛ ɲɔgɔnkunbɛnw senfɛ.    
Ni fɔlɔ, olɛnpiki jɛkulu mara tun dɔnnen tɛ federasɔn tɔnw fɛ, n’a tun bɛ munumunu a perezidan kelen pe n’a baarakɛɲɔgɔnw dafɛ, o t’a kɛcogo ye ni Habibu Sisoko nani ye, wa k’a seereya di, olɛnpiki jɛkulu ye baarakɛbirow sugu caman sɔrɔ (perezidan ka biro, sekeretɛri zenerali ka biro, jɛkulu ɲɛmɔgɔ ka biro, kunnafoni bolofara biro ).   
jatebɔli min bɛ kɛ ni jatebɔla bolobɔlen ye a kama.   
Baarataabolo gafe bɛ yen.   
Ka ɲɛsin Mali jamana olɛnpikiko ani farikoloɲɛnajɛ ɲɛmɔgɔyakulu ka nin labɛn ɲuman in ma, fankelenyanfan jamana caman nana faamuya ta Habibu Sisoko ta in na, a’ ye hakɛtɔ, Mali ta in na.    
Ka ɲɛsin nin sebagayaw sɔrɔlen bɛɛ ma jamana kɔnɔ ani ka ɲɛsin cɛ ma, min ye olɛnpiki ani farikoloɲɛnajɛ tɔn danbew kɔ, foyi tun tɛ se ka Habibu Sisoko ka ɲɛtaa bali diɲɛ olɛnpikikow ani farikoloɲɛnajɛw cakɛdaw kɔnɔ.   
O de la, mɔgɔw bɛ min wele, bi, ko Mali jamana farikoloɲɛnajɛw tɔnw ani federasɔnw « disiki diri » ( hakili ), y’a yɛrɛ ye ka sigi kokura ZONI DE ( II ) AKENOWA perezidanya la, san naani saratiwaati kura kama.   
A bɛ fana farikoloɲajɛ ɲɛnajɛkɛta kura dɔ nani ju la Mali kɔnɔ, min tɔgɔ ye « Tɛkibali ».
Wa zuwɛn laban tile 3, a ka kalatalajɛrɛba senfɛ Bidapɛsiti ( Hɔngiri faaba ), Habibu Sisoko taara kokura k’a kɛ diɲɛ zido federasɔn koɲɛnabɔ ɲɛmɔgɔyakulu ( FIZE ) mɔgɔ ye.   
Janfa, Mali farikoloɲɛnajɛ nankamaden juguya la, o tiɲɛna !    
Habibu Sisoko ka tɔgɔtigiya o ladiyali laban o la, min sɔrɔla a ka maganw ani yɛrɛdi kɛlen bɛɛ fɛ jamana ani hali diɲɛ farikoloɲɛjɛ kosɔn, de ye tɔɔrɔ lase, tiɲɛ yɛrɛ la, a lagosibagaw ma, dusukunjuguya bɛ minnu na, u dogolen dibi la.  
O la, o fɔlɔmɔgɔ fugariw ye janfa kolokolo ka perezidan Sisoko jalaki ni warilajɛya ye Senegali waribonw la ni SENTIFU laselisɛbɛn kɔrɔ dɔ ye. 
Nk’a ka go u la, u tun ɲinɛna ko nin laselisɛbɛn tun ɲɛɲinina ni k’a bila Mali kiri fɛ, ani o cogo la, ka mɔgɔ lajɛya min bɛ jaabiw ni sebaga sɔrɔlenw ju la Mali jamana farikoloɲɛnajɛw tɔnw ani ferderasɔnw fɛ.   
Nka n’u tun b’a dɔn ko Habibu Sisoko furadama banna ka se a ka nafa sɔrɔtaw ma, minnu bɛ sariya kɔnɔ Mali jamana olɛnpikiko ani farikoloɲɛnajɛ ɲɛmɔgɔyakulu la.   
ko a cɛ in tɛ misikinɛ ye ( Habibu ye Mali jamana gɔfɛrɛnamanbaarakɛla ye ani mɔgɔ min y’a ba ciyɛn ta, min tun ye baanaba ye ).   
ko sɔn kɛlen don a ka tilennenya an’a ka misalitigiya ye jamana farikoloɲɛnajɛw tɔnw ani federasɔnw bɛ fɛ.   
o keleyabagatɔw, minnu kumunenbaw don ani ka juguya kɛ u dusukun na, tun tɛna u yɛrɛ kɛ yɛlɛkofɛnw ye abada tuguni halibi.   
Nk’a lagosibagaw ka kan ka min dɔn, o ye ko ale de tile la, federasɔnw, minnu y’a tɔndenw ye, jɔyɔrɔtigi caman sigira diɲɛ cakɛdaw kɔnɔ, ka bɛn u kelenkelenna ka ɲɛnajɛkɛtaw ma, i n’a fɔ Abuduli Wahabu Zorome ( Ɛsikirimu ), Mmu Keyita Aminata Sangare ( farilafoni ), denmisɛnw ani farikoloɲɛnajɛw minisiri kɔrɔ, Hamani Ɲangi, Fibamɔni perezidanya la.     
O ye k’a fɔ, o la, mɔgɔ b’a faamu k’o tɛ aladɔnbaliw diyanyeko ye, a tun bɛ minnu kɔnɔ u y’u ka laɲini lasɔrɔ ka tɛmɛ nin nkalontigɛ ani mɔgɔlafili baaraw fɛ, farikoloɲɛnajɛ ɲɛmɔgɔ in juguya la, min ka ɲi ani min b’a ka baara dɔn, n’o ye Habibu Sisoko ye.   
U bɛ ka siga tuguni cɛ in ka se la, an’a ka baarajɛkulu, ka Mali farikoloɲɛnajɛ kirisoba dakan ɲumanw ɲɛminɛ k’a to a kɔnɔ.      
Sadu Bokumu  -  A bolonɔbilalen zuwɛnkalo tile 20 san 2015 perezidan Ibarahima Bubakari Keyita fɛ, bɛn bɛnkansɛbɛn, min tun ka kan ka waleya tile bi naani ( 40 ) kɔnɔ, waati y’o minɛ ni san duuru ( 5 ) ye.     
Sariyasen 68 b’a kɔnɔ, ani kumalase caman, ani minnu bɛ taa ni ɲɔgɔn ye.    
Alize bɛnkansɛbɛn, min bɛ wele bɛn bɛnkansɛbɛn, waleyali gɛlɛya, b’a ɲɛfɔli sɔrɔ fanga jira la ɲɔgɔn na, min ye zenerali Musa Tarawore ni Mali lakɔlidenmisɛnw ani sannakalandenw ka jamana kelenyatɔn ( INƐMU ) bila ɲɔgɔn na, n’a ɲɛmɔgɔ Abuduli Karimu Kamara nikarabara ( marisikalo tile 17, san 1980 ) Kanpara kasobonw kɔnɔ, zenerali ka kojugukɛlaw fɛ.   
Yɛrɛmahɔrɔnya fa nikarabali, san 1976, ye fasojama ka sirili bɛɛ jira ka sin a ka ɲumankɛla la.   
Afiriki, perezidan fasoden ɲuman damadɔ, minnu man ca, ye diyanye karaba u ka fasojama bolo : Modibo Keyita, Nkuwama Nkuruma, Patirisi Lumunba, Baritelemi Boganda, Tomasi Sankara.    
U nikarabara fangadafiriw senfɛ, minnu kɛra faransafiriki fɛ walima walifasorama tɔgɔ la, barajuru min bɛ Afiriki ani Erɔpu siri ɲɔgɔn na.   
O Afiriki fasajamaw ( Mali, Gana, Kongo Bɛlizi, Santarafiriki, Burikina Faso ) bɛ se ka yafa, nka u tɛ ɲinɛ.   
O la, mɔgɔ bɛ dusukunw ka banni Faransi la politiki faamuya, n’o bɛ ka bonya ka taa a fɛ Afiriki, ka tɛmɛ denmisɛnw ka tɔnw fɛ : « Ya an na mari » Senegali, « Balɛ Situwayɛn » Burikina Faso, « Yiriba kɔrɔ », Faso Kanu » Mali la.    
Laban na, Bɛn bɛnkansɛbɛn waleyali gɛlɛya bɛ ka bɔ baarakɛlakuluw kɛcogoya la, min ma ɲi.   
Bawo, jamana faciyɛn sonyabagaw de ye bɛnkɛnsɛbɛn, min bɛ jamana tilali ɲini, lafasabagaw ye.   
Aw b’a fɛ cogo di fasodenɲumanw ka sɔn fɛn na, sɔn tɛ se ka kɛ min na ?   
Manden fasojamaw fɛ, sonyali ye kojugubakɛ ye yafa tɛ kɛ min ma abada.    
Jamana ka sagotigiya lajɛrɛba bɛna se ka juruw kunw kɛ ka ɲɔgɔn sɔrɔ Malidenw ni ɲɔgɔn cɛ, bawo ji caman bolila babili jukɔrɔ : jamana baaradaw ani cakɛdaw dajili, jamana faciyɛn feereli da su la, nafoloko jogojuguya dantɛmɛ ani miliyaritigiw, min y’a nɔfɛko ye, dugukoloko, balo ni saya bɛ bɔ min na, Mali sanu, kɔkancakɛdaw ka bila la, sɔrɔdasiw ka minɛnw sanni. 
Kumalasuruya la, jamana fɛsɛfɛsɛli demokarasi waleyali san bi saba kɔfɛ, ka kan.
Mun tolen don Mali la ?   
Yiriwali jumɛn ? 
Jɔnni ye ?   
Munna ?   
Ka mun kɛ ? 
Jɔn ye mun kɛ ?
N’o ma kɛ, an tɛ ta yɔrɔ si.   
Malidenw sɛgɛnna bɛnkanfanga san bi saba kɔnɔ : forow bɔsilen sɛnɛkɛlaw la, bagangɛnyɔrɔw cɛlen ka yen, kinw cilen, diɲɛnatigɛ gɛlɛya, ani mun wɛrɛ ?
A maralen sɔrɔdasikulu fɛ, min ye Modibo Keyita bɔ fanga la diyagoya la, nowanburu tile 19, san 1968, n’o fatura kaso la kabini o waati, kɛcogya la min tolen don gundo la, Mali tɛ sɔrɔdasifanga ye tuguni a sira jɔnjɔn fɛ.       
I k’u bɔɲɔgɔnko caman Afiriki farafinna, Mali sɔrɔdasifangatigiw m’a dabila san laban ninnu kɔnɔ ka lahidubaw ta siwiliw seginni na fanga la.     
Zuwɛnkalo tile 2, san 1974, Sariyasunba kura, min dabɔra fangadarakilaw tun ye min dulon fanlenni kama, yɛrɛ tara hakililaɲiniwote fɛ.    
Wa, mɔgɔ tan ni duuru (15 ) gɔfɛrɛnaman min sigira, zuwɛn tile 28, san 1979, Musa Tarawore sigili kɔfɛ jamana perezidanya la, zuwɛn tile 19, dɔwɔrɔ tun t’o kɔnɔ, k’a bɔ a yɛrɛ la, min ye lakana jɔyɔrɔ bila a yɛrɛ ɲɛ, sɔrɔdasi fila kɔ.    
Jamana min fɔra Sudan kɔrɔ kɔ, n’a kɛra Faransi ka Afiriki tilebinyanfan faraɲɔgɔnkankulu dugukolow dɔlakelen ( AWOYƐFU ) ye, walifasomara waati la, Mali ye diɲɛ tariku waati kɔrɔ dakun filanan masabajama dawulaman ciyɛntabaga fana ye, a y’a tɔgɔ ta min fɛ.     
Fo jateminɛ kɛ kosɛbɛ nin bɔnna sira fila la, ni mɔgɔ bɛ fɛ ka faamuya sɔrɔ bi Mali ka kow cogoya tiɲɛ kan politiki, sɔrɔ hadamadenya ani seko ni dɔnko sira fɛ.   
O kun kelenw kama, a tɛ ɲɛ fana fo hakili ka bila ka taa perezidan kɔrɔ Modibo Keyita ka mɔgɔbaya la, min kɛra Afiriki farafinna faransɛkanfɔla ɲɛmɔgɔw, minnu man ca, dɔlakelen ye diɲɛ yankan taabolo bɛ min na.    
Sahelijamana, min datugulen don farafinna gun cɛma, min balilen don bɔda bɛɛ la ka taa kɔgɔji la, Mali bɛ sigicogo la dugukolo kan, min man fisa a ka sɔrɔ,      
seko ni dɔnko ani politiki yiriwaliko ma,   a sigilen don arabuw ni burudamɛw ka yɔrɔ ani Afiriki farafinw ka yɔrɔ tuguda la, o de bɛ gɛlɛya dɔw ferekecogo ɲɛfɔ, Bamakɔ sɔrɔdasikulu tun bilalen don min kɔnɔ ani taasira dɔw, Musa Tarawore, kɛlen Jamana kannabilali sɔrɔdasiw ka ɲɛmɔgɔyakulu (SEYƐMUYƐLƐNI) perezidan ye, gɔfɛrɛnaman perezidan ani Jamankuntigi, sɛtanburukalo tile 19 san 1969, bɛ fɛ ka minnu di Mali kɔkanna politiki ma.    
Kɛcogoyaw kunbalan caman minnu y’a taw ye, Mali ye kuraw fara a kan, nowanburukalo tile 19 san 1968 fangadaraki kɔfɛ, min nana ni sɔrɔdasifanga sigili ye.   
Tiɲɛ dɔn, o siratigɛ laban na, Mali ɲɛmɔgɔyajɛkulu yɔrɔ ka jan ka kɛ a damanata ye, k’a da a kan jamana naani, wolonwula cɛla dancɛ bɛ minnu ni Mali cɛ, sɔrɔdasifangaw b’olu fana na sira jɔnjɔn fɛ, walima fanga minnu bɔra fangadaraki kɔnɔ : Muritani, Alizeri,  Nizɛri, Hotiwolata ( sisan Burikina Faso ).
Nka Mali la, i n’a fɔ Ecopi walima Gana, jama ka murutili kɔfɛ de sɔrɔdasikulu ye fanga minɛ, k’a kɔdon min kɛra, waati wɛrɛw la, Zayiri walima Nizeriya, misali la.
O ko cogoya la, ɲɛmɔgɔyaw sigicogow bɛɛ tiɲɛna, k’a kɔdon ko la min bɛ kɛ, ni mɔgɔ min bilala fanga kunna ye, tiɲɛ na, jalatigi ye, min ye bɛɛ la kɔrɔlen ye, jala bɛɛ sannada la, i ko a kɛra cogo min na Hotiwolota.    
Sira wɛrɛ fɛ, gɔfɛrɛnaman min ka ɲi t’a yɛrɛ bila bɛɛ ka sɔnni taabolo kan, sɔrɔdasikuluw bɛ sigi min kan.     
K’a fara SEYƐMUYƐLƐNI ka sew dɔgɔyaw kan, a ka kan u bolo cogo min na u ka bɛn a kan diyagoya la u ni ɲɔgɔn cɛ, yann’u ka latigɛli fɛn o fɛn ta jɔda bɛ min na, ( o ) bɛ SEYƐMUYƐLƐNI  gɔfɛrɛnaman ka baaraɲɛdɔnbaliya ɲɛfɔ.
K’u to gɛlɛyabaw la, don bɛɛ kow ɲɛnabɔli la ni wasa ye, nowanburukalo tile 19 san 1968 fangadarafilaw tɛ sira kan ka se ka kɛcogo sɔrɔ perezidan kɔrɔ, Modibo Keyita, ka laɲiniw la ka sin Afiriki jɛrɛli ma.    
Dusu tun b’o min na k’a ka jamana sankɔrɔta k’a kundama kɛ Afiriki jamana fangatigiba ye, o tun jɔyɔrɔ ka ɲi ka masaba, Sunjatan Keyita, ka tariku ciyɛn dumanba ta, ka tɛmɛ jalatigiw kan, minnu y’a wuli ka bɔ yen.   
O de bɛ kalafilijama ka farifagaba ɲɛfɔ, min ye falatɔ ye Modibo Keyita la, i ko Gana kalafilijama ye fala ye Kawame Nkuruma na.    
A tɔ ye seginni minnu bɛ se ka kɛ ye, n’u bɛ ka pereperelatigɛ ka taa a fɛ, sisan, siwilifanga la. 
Cɛmancɛkalandenw ani sannakalandenw ka wulikajɔ ani ɲangili kologɛlɛn min binna Bamakɔ ani Segu, mɔgɔ muritilenw kan san 1979 – 1980, dɔ farali nafoloko gɛlɛyaw kan, minnu sɔrɔla zenerali Tarawore fɛ, kɔni b’a da hakili la ko fanga tun fiɲɛ bɔra tiɲɛ na.     
Mali : Fasojama kelen – Kuntilenna kelen – Ŋaniya kelen.    
O kɔrɔ ye, an faralen ɲɔgɔn kan, an bɛna sebagaya sɔrɔ.   
Safunɛ KUNBA   -   Cɛ furulen dɔ, min ye Bamakɔkuraka ye, sara ka to musoko tannifila la ni taafebolobaarakɛla dɔ ye, Toguna minkɛyɔrɔ la, min bɛ Kalanban–kura, Bamako disiriki komini duurunan ( V ) na.   
Ko don lakalew bɛ ka caya min kan Kalaban-kura, Bamakɔ disiriki komini 5nan kɔnɔ.     
Saya ye cɛ furulen don sɔrɔ k’a to musoko la ni Benɛnka npogotigi bɛndiyakɛla dɔ ye, ntɛnɛndon zuwɛnkalo tile 28 , Toguna minkɛyɔrɔ la, min yɔrɔ man jan polisi arɔndiseman 11nan na.    
Don na dugujɛ kunnafonidisɛbɛn Lepeyi, min y’a kunnafoni lase, k’a fɔ la, T M tɔgɔ bɔra a bara karidon zuwɛn tile 27 su ka taa ntɛnɛndon tile 28 na, ka taa minkɛyɔrɔ Toguna na, k’a ɲini k(a nege da.     
Toguna na, a te jɛɲɔgɔnya sara  Benɛnkamuso taafebolobaarakɛla dɔ ye, a donna ni min ye bon dɔ kɔnɔ, jantɛlɛ dɔ kama.    
Yɛrɛdiyabɔ ani farifoni min wolola balawu la.   
K’a da a kan, musoko tannifila de la cɛ ni binna sɔgɔma nɛgɛkanɲɛ 3 waatiw la.        
A kɛra dabaliban ani kɔnɔnafili ye.
U ladɔnniyalen minkɛyɔrɔ ɲɛmɔgɔw fɛ, arɔndiseman 11nan polisiw ni dɔgɔtɔrɔ min bɛ su sɛgɛsɛgɛ taara a yɔrɔ la, yaasa k’a fatuli jateminɛ. 
Banbagatɔ tun ka bugunatigɛsɛbɛn b’a kun ani bolokɔnɔfɔni dɔ.    
Fanga kɔlɔsilikɛbagaw kɛlen kɔ ka fure lataa lapitani Gaburiyɛli Ture sumaraso la, u ye banbagatɔ somɔgɔw kunnafoni.    
Nin waati in na, a ka gɛlɛn mɔgɔ k’i dantigɛ a fatuli kun jɔnjɔnw kan, k’a da a kan a sababuw tolen bɛ dibi bɛ.    
Dɔgɔtɔrɔw ka farimɔmɔ de bɛna se sɛbɛ la k’a ka saya kunw dantigɛ.    
O n’a ta bɛɛ, 
A taafebolobaarakɛla lamɛnna arɔdiseman 11nan polisiw fɛ, minnu  b’a ɲini ka caman dɔn a ko kan.      
A ko ɲɛmisɛnni si ma poyi fɔlɔ, w’a koɲɛ tolen bɛ basigi kɔlɔsilikɛlaw bolo.   
Abudarahamani Sisoko  /  Maliweb.net    Kasɔrɔ perezidansigi kalafili ka kan ka kɛ, n’a bɔra a sira fɛ, feburuyekalo san 2022 la, mɔgɔba caman bisigilen don ka kɛ cɛbɔ ye.    
O ye minisiriɲɛmɔgɔ kɔrɔ Bubu Sise ta ye, min donna nin dɔgɔkun laban na IYƐRIDE la, Mali politikitɔn jɔdatigi dɔ.    
Bubu Sise lamini surun bɛ k’a sɛmɛntiya k’a donna Faraɲɔgɔnkan, perezidanfanga ani bɛnkanfanga kama ( IYƐRIDE ) la, k’a da a kan a n’o pariti jɛlen don bɛn ani tilennenya hakilila la, o min ɲɛmɔgɔ Sumayila Sise fatura salon.   
Nka ni minisiriɲɛmɔgɔ kɔrɔ y’a ka doniw jigin a jɛkulu kɔnɔ, min bɛ diɲɛ kannabilatigilamɔgɔw ka tɔn kɔnɔ, a kun ye fana ko politiki hakilila dɔw b’a la.   
Feburuyekalo san 2022 laban na, n’a bɔra a sira fɛ, Mali perezidansigi kalafiliw bɛna kɛ. 
An ka kunnafoniw ka fɔ la, a bɛ k’i labɛn o fɛ.    
O tuma, fo kalafili baarakɛminɛn ka kɛ a bolo.   
kasɔrɔ, IYƐRIDE sariyaw jɛlen don a kan.   
Walasa ka kɛ a pariti ka cɛbɔ ye perezidansigi kalafili la, fo i ka kɛ tɔnden ye a dugumada jɛkulu dɔ la.   
O kɛra.   
Bubu Sise ka kan sisan, k’a ka sebagaya jira ka se ka pariti bolofaraw bɛɛ fara ɲɔgɔn kan a tɔgɔ dafɛ.   
A fɛɛrɛ ɲuman bɛɛ b’a bolo.   
A kɔkɔrɔdonbagaw la, parti mɔgɔ kologɛlɛn dɔw b’a la.   
Nka dɔwɛrɛw ka kan lasɔn, wa o jɔyɔrɔ bɛna bonya.  
Perezidan kɔrɔ Ibarahima Bubakari Keyita ka minisiriɲɛmɔgɔ kɔrɔ, Bubu Sise tun jalakira, nin y’a kalo damadɔ, ni janfa ye cɛmancɛlafanga juguya la.
Kiri y’a lajɛya pewu a koɲɛ na.      
Damakasisɛbɛn ladonna jumadon mɛkalo tile 28, Kati kiritikɛso la.   
U kɛtɔ ka nin damakasisɛbɛn ladon, Koman Kulibali ani Kalilu Jara somɔgɔw y’a jate ko « BEYƐRI kuntigi ye fanga kɛ ani kojubakɛw kokɛcogow walasa k’u fila bila ka jɔ u jalaki la ani u ni Dawuda Yatara cɛla ko ».   
O kɔfɛ, u y’a dantigɛ ko « kokɛcogo min kɛra BEYƐRI kuntigi fɛ ye kɔlɔlɔ belebelew lase Koman Kulibali ma, min kɛra kulusijalalagosibagatɔ ye, ni k’a ɲi kelen kari, k’a sen kelen kari ani k’a sɔni dɔw bɔgɔti ».    
Ɲankataw, walasa dɔrɔn ka jɔ kojugubakɛ la, u ma min kɛ.  
Bokumu Abuduli Momini / maliweb,net    Ɲɔgɔn bugɔ kɔfɛ rapudɔnkilidala « Lefu » ani « Gasipi » cɛ, bɔlɔn kɔnɔ sigida arajoso dɔ da la, samedi mɛkalo laban tile 1ɔlɔ, komini 4nan TEZEYI jamanalafasakiritigɛla ka laɲini na, Arɔndiseman 14nan cɛdenw ye rapudɔnkilidala Mamadu Gasama a bɛ fɔ min ma « Gasipi » minɛ ka kasodonsɛbɛn da a kan, « forobabasigi duuruli » kosɔn.
A ta fan na, rapudɔnkilidala « Lefu » y’a sugandi ka tunun banakɔ, fo ka se nin don, taratadon zuwɛnkalo tile 8 ma, n’a saalola a dogoyɔrɔ ɲaga kɔnɔ Sanankɔrɔba, arɔndiseman 14nan nɔbɔlaŋanaw fɛ, yann’a ka bila ka taa kasobon na, a dugujɛ, arabadon zuwɛnkalo tile 9.     
I ko dakan ka ɲagarilabɔ, o don kelen de la a fadenkɛ Gasipi ye waatilakannabilali sɔrɔ.   
Nin rapudɔnkilidala fila ka minɛni kɛra u ka kɛlɛ kɔfɛ, min ja tara, kɛnyɛrɛye arajo Joliba da la, Gasipi tun bɛ ka taa yɔrɔ min na, arajolakuma dɔ la, ( ja ) min na mɔgɔ tun bɛ se ka dalamankan ye Gasipi ani Lefu cɛ, waati min kuma fɔra fɔlɔ ma filanan fɛ ( min sigilen don a ka bolifɛn sanfɛ ).      
A dalamankan na, mɔgɔ tun bɛ se ka neni juguw mɛn ka bɔ faden fila da ( Gasipi ani Lefu ) an’u jɛɲɔgɔnw.   
K’o kɛ a widewo kelen kɔnɔ, min bilala bɔlɔlɔ kan kɔfɛ.   
O cogo la, kasɔrɔ a ma waati bila ka tɛmɛ, Komini 4nan jamanalafasakiritigɛla Ture y’a laɲini Arɔndiseman 14nan polisiɲɛmɔgɔ fɛ a k’a mɔgɔ kofɔlenw minɛ.   
Sɛgɛsɛgɛliw dayɛlɛnen kɔ, Gaspi kɛra fɔlɔ ye ka datugu.    
O kibaruya jɛnsɛnnen, « Lefu » bolila.   
Min ye mɔgɔw tɔɔrɔ, o kɛra ko a ka boli kɔnɔ « Lefu » tɔgɔ tun bɛ wideyow kɛ ɲagarilabɔ bɛ minnu kɔnɔ. 
A tun ma sigi ni min ye, o ye Mali polisi ka baaraɲɛdɔn, min y’a ka bɔlɔlɔ yɔrɔɲiniminɛnw bila baara la, fo ka taa rapudɔnkilidala denmisɛn in sɔrɔ Sanakɔrɔba sigida kɔnɔ, kilomɛtɛrɛ 50 ani Bamakɛ cɛ, yɔrɔ min na a tun taara i dogo u ka tari 12 duforo kɔnɔ.   
Komisɛri Diwisiyonɛri Wasa Keyita ka koba o kɛra tarata zuwɛn tile 8.
A lamɛnnen o polisiso kɔnɔ, « Lefu » y’a dantigɛ k’ale y’a ɲini ka gɛrɛ Gasipi la, ni ŋaniya ye ka hakilila dajira a la, ka tɔn sigi sen kan, min bɛ Mali duguba kɔnɔ seko ni dɔnko baarakɛbagaw fara ɲɔgɔn kan, kasɔrɔ hakilila si tun t’ale ma ka bin a kan.   
Gasipi ka cɛdenw kɛlen k’a kow faamuya sira jugu fɛ, binna ne kan u yɛrɛ ma ten, a ko ten.   
O la, a jiralen Komini 4nan jamanalafasakiritigɛla la, araba zuwɛnkalo tile 9, sariyatiɲɛ boli ani forobabasigi duuruli kosɔn,   
a rapudɔnkilidala bilala ka taa o yɔrɔ bɛɛ la Bamakɔkura kasobonba ( ƐMUSEYA ) la.   
Wa, a fadenkɛ Gasipi ye kannabila sɔrɔ a don kelen.    
Mariyamu SISOKO fɛ    Dakaru.    
Mɔgɔ faamuyalenbaw, politiki mɔgɔbaw, Tinki Tankisi tɔndenw, sannakalankɛbagaw ani Afiriki tilebinyanfan jɛrɛjɛkulu kodɔnnabaw caman ye wele kɛ, Dakaru, ka sariyako ko kalantan ani tarikuko min man kan latilen, n’o ye « rasd » donni ye Afiriki tɔnba ( OYIYA ) la, o kɔfɛ, a toli Afiriki Kelenyatɔn ( IYA ) kɔnɔ,  n’a dulonni kɛli yɛrɛ ye, waati surunnin kɔnɔ, ka bɔ bangu tɔn kɔnɔ.     
U y’a dantigɛ fana, k’a ka kan dan ka sigi fankelenyanfanjamanaw ka fɔɲɔgɔnkɔ la Marɔku Sahara dafɛ, min ye, u ka fɔ la, kunbalan ye bangu hadamadenyako ni sɔrɔko la, bɛɛ bɛ sen don min na, ani Saheli ni Sahara kɛnɛ masumayali balili la.      
Mɔgɔdamadɔlajɛ labɛnnen dɔ senfɛ, jɔda bɛ min na, arabadon, Afiriki Faraɲɔgɔnkan Fɛɛrɛw Ɲɛɲinini Cakɛda ( Bɛn,  
Lakana,
Marakɛcogo ), Senegali Tinki Tanki fɛ, masalakun « Ka Sahara koɲɛ ɲɛɲini ani ka ɲɛnabɔcogo kura dɔw lataaɲɛ », kan. 
mɔgɔ minnu tun b’a kɛnɛ kan ye nɔgɔyada fɛsɛfɛsɛ, sira sugu caman hakilijakabɔ fɛ, ka ni kura don Afiriki Kelenyatɔn ( IYA ) la, ni « rasd » yeli balili ye a kɔnɔ.    
Farafaralikɛla, min t’a damajamana ye,  
Mɔgɔdamadɔlajɛ, fankelenyanfanjamanaw bolofara kundama na, ye mɔgɔ faamuyalenbaw, politikimɔgɔbaw, Tinki Tankisi tɔndenw, sannakalankɛbagaw ani Senegali, Kapuwɛri, Konowari, Ginebisawo, Mali ani Moritani Afiriki tilebinyanfan jɛrɛjɛkulu tɔnden kodɔnnabaw bi saba hakɛ ɲɔgɔnna fara ɲɔgɔn kan.
A mɔgɔdamadɔlajɛ kɛcogo kɛra hakililaɲini ta ye, baara min y’a to, kumalaseli dɔ ka fɔ la, min labɔra jumadon IPEYƐSI fɛ, hakilijurucaninen ani dɔnni hakilijakabɔ ka kɛ, fangaba bɛ min na, ka jaabi kuraw labɛn a senfɛ Sahara koɲɛ kan, min ye, mɔgɔ minnu tun b’a kɛnɛ kan ka fɔ la, garan ye Afiriki ka taaɲɛ, b ɛn ani ɲɔgɔnfaamuya taama na.     
A hakililaɲini sinna k’a yɛrɛ sɔrɔ baarakɛcogo la, min bɛ waleya sisan Afiriki ani diɲɛ jamajɛkulu la.    
Nin ɲɔgɔnna baarakɛcogo bɛ Diɲɛtɔnba ka Lakana Koɲɛnabɔjɛkulu ka kotigiya lakodɔn Sahara gafe in ɲɛnabɔli la.   
Kasɔrɔ waleyali tɛ miiriya min na, o ye fala ye, a mɔgɔdamadɔlajɛ ye hakilijurucaninenya kokɛcogo ta, min bɛ mɔgɔ bila ka hakilijakabɔ kannabilalen kɛ, k’a dajirali kannabilalen kɛ ani ka bilasirali kannabilalen kɛ, dajiraliw ani ɲɛnabɔcogo kuraw la, minnu bɔra mɔgɔ, minnu bɛ kɛnɛ kan, ka latigɛɲiniw la.   
Nin ɲɔgɔnkunbɛn ( min kɛra ni mɔgɔw ye kɛnɛ kan ani bɔlɔlɔ sanfɛ ) y’a to Kazabilanka jɛkulu ka baara, min bɛ don tariku kɔnɔ, foli ka kɛ ni ka ɲɛnajɛ kɛ a ye ani  ka weleda kɛ ɲɔgɔnkunbɛn na ɲɛmɔgɔyabakunda, san 2021, walasa k’a san 60nan sanyɛlɛmaɲɛnajɛ kɛ, min bɛna kɛ sababu ye ka wele sankɔrɔtalen bila nin Kulu an’a Jatigi tɔgɔtigiba, Dawulatigiba Masakɛ Mohamɛdi Sɛnki ( V ) ma, 
Afiriki faraɲɔgɔnkan hakililaw waleyali yɛrɛ-yɛrɛ kama.   Nin weleda bɛn’a to fana, mɔgɔ minnu tun bɛ kɛnɛ kan ka fɔ la, k’a ɲini Afiriki fɛ a ka sariyako kalantan ani tariku ko min man kan latilen, n’o ye « rasd » donni ye OYIYA kɔnɔ an’a toli IYA la.      
A mɔgɔdamadɔlajɛ, min y’a dantigɛ ko Afiriki mɔgɔ kalannenbaw tun ka jɔtɔrɔtigiya ka girin an’a bɛ don kosɛbɛ koɲɛba bɛɛ la, minnu bɛ bangu kunkan, ni Sahara ta b’o la, ye weleda kɛ n’a ka laɲiniw ye bangu mɔgɔ faamuyalenbaw, jɛrɛjɛkulu mɔgɔbaw ani Tinki Tankisi ka wulikajɔ la, walasa u ka dɛmɛdon kɛ Afiriki mɔgɔ kalannenbaw ka nin kuma tali baarakɛcogo kura la.    
Mɔgɔ minnu tun sen bɛ Dakuru mɔgɔdamadɔlajɛ la ye, fan wɛrɛ fɛ, foli kɛ Marɔku ka dilidon na Afiriki kɔnɔ, min tɛ jirali kun bɔ bilen, ani fana a ka sɔrɔ jiidili teliman, min ɲɔgɔnna kan ka kɛ ka lacaya, ka tɛmɛ siran kan a ɲɛ.    
Nin Afiriki faraɲɔgɔnkan mɔgɔdamadɔlajɛ kumafalenw an’a ɲɔgɔnsɔsɔw ye tali kɛ hakilijakabɔ sira duuru kan, nɔgɔyada kan ka ni kura fiyɛ IYA  la, ni farafaralikɛla, min t’a damajamana ye, yeli bilali ye a kɔnɔ fɔlɔ ani waleya minnu ka kan ka kɛ, walasa ka dan sigi fankelenfɛjamanaw la fɔɲɔgɔnkɔ la Sahara dafɛ, min ye mɔgɔ minnu tun b’a kɛnɛ kan ka fɔ la, kunbalan ye bangu hadamadenyako n’a sɔrɔko la, bɛɛ bɛ sen don min na, ani Saheli ni Sahara kɛnɛ masumayali balili la.     
K’a bila masalakun kɔrɔ, 
Ka hakilijakabɔ kɛ Sahara koɲɛ kan i ko nɔgɔyada walasa ka IYA labɛn kokura ani ka ni kura fiyɛ a la, ni farafaralikɛla min t’a damajamana ye yeli bilali ye a kɔnɔ fɔlɔ.   
A ɲɔgɔnkunbɛn sira fɔlɔ baaraw ye « rasd » yeli bilali ka bɔ IYA kɔnɔ fɛsɛfɛsɛ an’a dulonni kɛli yɛrɛ, waati bɛɛ surunmanin kɔnɔ, i n’a fɔ ka tilenbaliya ladilanni ani k’a to, o la, Afiriki faraɲɔgɔnkankulu k’a jɔrɔyɔ fa kɔkɔrɔdon na, danaya bɛ min na ani min ka kan, ONI ka taabolo ye.   
Nin ɲɔgɔnna koɲɛnabɔli man kan ka jate i n’a fɔ ko min kɔnnen don , nka i ko laɲini min ka kan ka sɔrɔ, mɔgɔ minnu kumana y’o dantigɛ, a jateminɛtɔ ko nin kun min tilennen don, ka kan ka kofɔ cogoya la, ka sagamɛya bɔ a la, yaasa ka jaabiw sɔrɔ, minnu bɛ kolo kan i ko u bɛ lakuruyaliw kɛ.      
Nin ɲɔgɔnna koɲɛnabɔli waleyali, min bɛ don kokɛcogo bɛnta ani jateminɛninen kɔnɔ, ka kan ka kɛ cɛsirikow ye Afiriki jamanaw bɛɛ bolo, minnu bɛ fɛ ka dan sigi farafarali fuw la ani ka tɔn, min ka kan k’an ka kelenya jigifa, kɛ bolokɔnɔminɛn ye ani a kana kɛ k’an farafarali jiidi.     
U y’o da kɛnɛ kan.     
Bɛn tun kɛra a kan, o la, ko ka nin ko min ma ɲi latilen, o bɛn’a to IYA k’a yɛrɛ bɛn, Sahara koɲɛ kan, a tɔndenw fanba hakilila ma ani ONI tɔndenjamanaw 85% ta ani fana Diɲɛ walima fankelenfɛjamanaw tɔn wɛrɛw ani fankelenfɛjamanaw sɔrɔkow jamajɛkuluw ( SEYEYƐRIw ) ta.      
Sira filanan bɛ hakilijabɔ lataa tɔndenya sigikan kan, min dira « rasd » ma IYA kɔnɔ, n’o bɛ jate tariku ko ye min ma ɲi, n’a ciyɛn tara OYIYA kɔ ani min bɛ danaya bɔ IYA kan, n’o cogoya fɔlen don a sigilisɛbɛn kɔnɔ i ko Jamana yɛrɛmahɔrɔnyalenw ani sagotigiya bɛ minnu bolo ka tɔn.    
Mɔgɔdamadɔlajɛ, min ye baara kɛ « rasd » donni kɛcogoyaw kan OYIYA la, o kɔfɛ, a toli IYA kɔnɔ, ye filɛli kɛ kunw kan sariya kɔnɔ, minnu bɛ se ka ko latilen, bɛɛ bɛnna ko min kan ko  ko don,  
a dugumada la, min ma ɲi,  a juguman na ko kalantan dabɔlen ye a kama.   
Mɔgɔ minnu tun bɛ kɛnɛ kan ka fɔ la, ka tɛmɛ nin latigɛli fɛ, OYIYA ye sɔn kɛ sariyako kalantan fila ma.   
Min na « rasd » tɛ jamana yɛrɛ-yɛrɛ taamasiyɛnw si jira, Afiriki faraɲɔgɔnkankulu tɔn dɛmɛna fan dɔ fɛ panpara an’a ka bɛnkansɛbɛn sɔsɔli kɔnɔ OYIYA bolo an’a sigikansɛbɛn IYA bolo,  ka sɔn, politiki ni hakililako fanga kɛli hukumu kɔnɔ, yɔrɔ la min t’a damanajamana ye ani sagotigiya tɛ min bolo.   
Sira sabanan kumafalen kɔnɔ, mɔgɔ minnu tun bɛ kɛnɛ kan Dakaru mɔgɔdamadɔlajɛ la, da sera fankelenfɛjamanaw ka fɔɲɔgɔnkɔ ma Sahara dafɛ, k’a kɛ kunbalan ye bɛɛ sendoni na hadamadenyako ni sɔrɔko, politikiko ani mɔgɔko la Afiriki kɛɲɛka la, min nanbarayalen don kabini san tan caman, ka bila u ka fasojamaw la kosɛbɛ, badenya bɛ minnu cɛ.   
A jɛlen don ko nin fankelenfɛjamanaw fɔɲɔgɔnkɔ b’a fankelenfɛyɔrɔ ka dɛmɛ kɛli ɲuman bali, bi-bi in na, bangu hadamadenya ni sɔrɔ yiriwali la ani ka nin yɔrɔ, min dun ye nafolomayɔrɔ ye sɔrɔko nɔgɔyadaw la ani mɔgɔw hakɛ la, kɛ fankelenfɛyɔrɔ ye sendonni ka dɔgɔn min na Afiriki, u y’o da kɛnɛ kan.        
Sira naaninan ye baara kɛ fankelenfɛjamanaw ka fɔɲɔgɔnkɔ kan Sahara dafe, i n’a fɔ balili Saheli ni Sahara kɛnɛ basigili la ani i n’a fɔ garan belebele kɛlɛ sebagaya koladilan na Jihadi kojugubakɛ kɔ, Sahara ani saheli kɔnɔ ani Afiriki sahara worodugu bɛɛ kɔnɔ.   
Mɔgɔdamadɔlajɛ y’a jira ko, politikiko ani sɔrɔdasiya magan suguya caman minnu kɛra IYA fɛ, n’u ta bɛɛ, walasa ka bangu lakana gɛlɛya dɔgɔya, kojugubakɛ tolen bɛ bagabagali ye min bɛ ka waleya ani dɔ bɛ ka fara min kan Afiriki ɲɛfɛ ni nɔ juguw bilali ye bangu bɛn, lakana ani basigi la, min kɛra diɲɛ kojugubakɛ cɛmancɛyɔrɔ ye, i n’a fɔ, kabini san 2015, IPEYƐSI y’a jira cogo min na, ani i n’a fɔ Faransi perezidan y’a sɛmɛntiya cogo min na kosa in na.      
Mɔgɔ minnu tun bɛ kɛnɛ kan y’a jate fana ko nin fɔɲɔgɔnkɔ min dabɔrɔ a kama k’a kɔrɔ don diyagoya la, walasa k’o kɛ bolominɛkala ye binkanni kama Afiriki kɛɲɛka sankɛmɛ caman jamana kɔrɔba ani sagotiyajamana dugukolo dafacogo kɔ.    
sen bɛ lakana gɛlɛya juguyali la ani jihadi kojugubakɛ ɲankata kɛbagaw ani sariyasɔsɔ ɲinɛminifurafeerelaw cayali.     
Ka miiri Sahara koɲɛ la yɛrɛmara fɛɛrɛ laɲini bolodalen kɔnɔ, min dajirala Marɔku masajamana fɛ, n’a jatera ko « dusukunjɛya b’a la, danaya b’a kan an’a bɛ se ka kɛ » Diɲɛtɔnba fɛ ani Afiriki jamanaw fanba fɛ.     
ye Dakaro mɔgɔdamadɔlajɛ sira duurunan ani laban masalakun, min ye baara kɛ, a ɲɛmisɛnw na, yɛrɛmara fɛɛrɛ dajiralen kan Marɔku fɛ, a dakun saba an’a sariyasen 35 kɔnɔ, ani k’a jate i ko bɛnkola koɲɛnabɔli dakɛɲɛnen, ko min na a bɛ yɛrɛmara sigibajuw bila sen kan Sahara la, ka tɛmɛ sariyataw ani kiritigɛw waleyali cakɛdaw ani fangabulonw, sew bɛ di minnu yɛrɛw ma, sigili fɛ a yɔrɔ sigida la.
Kuma sɔrɔla ka kɛ Worodugu Maraw Yiriwali Suguya Kura kan, ni ɲɛmajɔ kɛrɛnkɛrɛnnen ye, a bayɛlɛmani baarabolodalenw sugu caman na, minnu bɛ tali kɛ bolofaraw caman na,   
kuran lakurayataw, yɔrɔjɔliw, baarakɛminɛn, sannakalan, adw (ani dɔwɛrɛ).
O bara bolodalenw b’a mara sigi, kumakɛlaw y’o dantigɛ, k’a kɛ ci ye min bɛ yɔrɔw kala ɲɔgɔn na, Afiriki tilebinyanfan ni Eropu cɛ ani i ko sɔrɔko ani hadamadenyako nafa dilanni bɔyɔrɔ, a sigidaw fasojamaw bolo ani fana bangu bolo.   
Kumafalenw laban na, mɔgɔ minnu tun bɛ kɛnɛ kan bɛɛ jɛra k’a ɲini, komagɛlɛyalikow la, ko ka tɛmɛ Jamanaw ka politikiw kan ani jamanaw cɛkow, Afiriki senkolaw ani jɛrɛjɛkuluw ka kan ka se k’u ka Bɛn, Lakana, Ɲɔgɔfaamuya ani bagun Kelenya wajibiyali da tulow kan, k’a kɔrɔta ni fanga ye.       
O la, ko goni don, ka dan sigi mɔgɔ Hakilijurucaninenw ka makun na, minnu ka ca kosɛbɛ, k’a laɲini a tariku ko ka latilan, min ma ɲi ani sariya ko kalantan don, n’o ye rasd donni ye ( min ye sariyasɔsɔ ye ani min tɛ ko kɛta ye ) an’a toli ( min ye sariyasɔsɔ ye ani min tɛ ko kɛta ye ) bangu tɔn kɔnɔ,    
yɔrɔ min tɛ se ka Jamana yɛrɛmahɔrɔnyalen ani sagotigiya bɛ min bolo taamasiyɛn si da a yɛrɛ kan. 
Mɔgɔdamadɔlajɛkɛlaw bolo, ka ko min ma ɲi, n’o ye rasd yeli ye IYA kɔnɔ, furakɛ ani k’a dulonni kɛ tiɲɛ yɛrɛ la, waati surunnin na, ( olu ) bɛn’a to ka dan sigi ŋaniya la, min dabɔra a kama walima a ma dabɛ a kama, ka bangu tigɛtigɛli, k’a kɛ jamana ncininncininw ye, lafasa ani k’a ɲini ka Afiriki faraɲɔgɔnkankulu bali politiki walima hakililako bolokɔnɔmɔgɔya bɛɛ la.   
U y’a jate ko fankelenfɛjamanaw ka fɔɲɔgɔnkɔ Sahara dafɛ dalasali i ko dakun fɔlɔ min ka kan Afiriki kɛɲɛka sɔrɔko dilanni na, ale min ye jɛɲɔgɔn fɛɛrɛtigi ye SEDEYAWO bolo ani jigiya, falenw nɔgɔyali la Afiriki ni Erɔpu cɛ.     
Hakilijigin kɛtɔ IYA lakanani waleya sew kologɛlɛyali goniya la, kɛrɛnkɛrɛnnenya la Saheli mara kɔnɔ, min minɛnen tora jihadi kojugubakɛ faratiw kɔnɔ, mɔgɔ minnu tun bɛ kɛnɛ kan ye Afiriki Bɛn ani Lakana Labɛncogo ( APEYƐSIYA ) bolofara belebelew labaarali ɲini, ani Kana ni Lakana Kɛbagaw sankɔrɔtali teliman Afiriki faraɲɔgɔnkankulu sigibaju kan fankelenfɛjamanaw bolo walima fankelenfɛjamanaw n’u ɲɔgɔnnaw cɛ.   
Dakaro mɔgɔdamadɔlajɛkɛlaw, minnu ye Yɛrɛmara Fɛɛrɛ labɛnnen Marɔku fɛ ɲɛɲini ni k’a kumaɲɔgɔnya kɛ a kan, ye weleda kɛ, laban na, kɔkɔrɔdon na IYA ye an’a tɔndenjamanaw nin koɲɛnabɔli la, min foli kɛra kaban Diɲɛtɔnba fɛ, i ko dusukunjɛlenya bɛ min na, danaya bɛ min na ani min bɛ se ka kɛ.  
n’a nafa sɔsɔbali faralen a kan y’a ka ɲɔgɔnfaamuya hakilila ye, min tolen don Afiriki danbe jɔnjɔn ye.    
Gaw ka sanni fanga dɔgɔman cogoya tiɲɛna kosɛbɛ fɛn minnu bɛ dun ka caya sɔngɔw yɛlɛnni  fɛ.   
Alasane, kamalennin san 38, bonbosiba ani ɲɛda misɛnnin, girinna baɲuwarifaji kan. 
A ma komi saba kɛ, n’a sera ka tɛgɛdiya kɛ, ka safunɛ kɛ a tɛgɛ la ani k’a ko.   
A ma sigi ka ɲɛ yɛrɛ nsaamɛ dumanba tasa kunna, n’a y’a numantɛgɛ fa sogotigɛ bɛɛ la kunbaba la, k’a ta ka bɔ cɛkɔrɔbɔ ɲɛkɔrɔ, minnu ka ɲɛjugubɔ ani dade tun ye kiribɔ sugu dɔ ye a ka wale la.    
N’a kinintɛgɛ ye, nin kɔngɔbaatɔ i k’a si ka ban, bɛ ka lɔgɔmabɔw tigɛ ni kabayegeru teliya ye.   
Mɔgɔ b’i yɛrɛ ɲininka n’a b’i jɔ ka malo ɲimi, n’o bɛ jigin a kan kɔnɔ o yɔrɔ bɛɛ ni ka tunun teliya la a furu kɔnɔ.   
Fo k’a kɛ, kɔnni taamasiyɛn na, cɛkɔrɔba fila y’a fisaya ka kulu wɛrɛ sɛgɛrɛ, min sigilen don yɔrɔ la, min man jan yan na.   
Baɲuwari lankolonyalen a malo la, a y’a mago don sogo la.   
Nka, a filɛ, sogokurubaw ye fiɲɛ tɛmɛsira geren.    
Ninɛkiliminɛ, minnu tugura a ka dɛsɛ la k’a ɲini k’u labɔ, y’a kɛrɛfɛmɔgɔ hakili sama ka da a kan.   
Ɲɛjisira fila jiginna a dafuruku kan.
A ɲɛw bosonna, i n’a fɔ mɔgɔ bagabagalen bɛ ni jilatoli ye, ani k’u bilen cori.   
Bɔnɛ jiginna a kan.   
Dɔw, a ni minnu bɛ dumuni na,  nɔrɔlen tora u ka sigilanw kɔnɔ.  
Laala, kɔnɔnanisɔndiya bɛɛ k’u bali ka dɛmɛ don a ma.    
Mɔgɔ fila wɛrɛ ye juguya bila, ni ka dɛmɛ don a ma.   
Kelen y’a kunkolo kɔrɔtalen minɛ, tɔkelendɔ ye bolokurubaw jigin a kɔ la. 
Laban na, a y’a daminɛ ka segin a yɛrɛ ma.   
Waati damadɔ o kɔ, a tunun n’a yɛrɛ ye kɛnɛma, i ko mɔgɔ min sulen don.    
Furusiri yɛlɛmana ka kɛ sanga ye.   Sogo tununna ka bɔ « asɛti » kɔnɔ.   
Dɔw tɛ se fɛn wɛrɛ la, fo ka furusiri walima denkundi ɲɛnajɛw bɛlɛn walasa k’u dagɛlɛkɛw labaara.   
Fama ani nugujuguya bɛ ta ni ɲɔgɔn ye.    
Tuma dɔw la, nisɔndiyaba, min bɛ bange sogo dumuni fɛ, bɛ na ni ɲɛnajɛ sugu caman ye, minnu bɛ ye dɔnsenw kɛli la walima moto latulonkɛ duguma.   
Buba, min kunsiw yerilen don fiɲɛ na, bɛ filɛ ko a bɛ se moto la kojugu.      
O min ci bilalen don ɲɛnajɛw kama, k’a to a tɛ kɔɲɔkɛ tɔgɔ dɔn wali kɔɲɔmuso tɔgɔ, bɛ segin a ka kobaw kan, sira kan.  
A dalen mobiliw tugutugulen na ɲɔgɔn kɔ, minnu ka kan ka na ni kɔɲɔmuso a ka denbaya la, a ka bolimafɛn sen fila y’a kɛɲɛ ka taa jiri dɔ minɛ manasiraba dala.    
A kun cilen, a tora a la, a masiba yɔrɔ la.     
Furusiri yɛlɛmana ka kɛ sanga ye.
A sukoɲɛw kɛra a dugujɛ sɔgɔma, Hamudalayi kaburudon na.  
Gaw ka sanni fanga tiɲɛna kosɛbɛ sogo sɔngɔ yɛlɛnni fɛ, k’a kɛ sefawari dɔrɔmɛ 700 ye kilogaramu kelen na.   
Sɔngɔ yɛlɛma-yɛlɛma kɛra tulu la min bɛ bɔ kɔkan ka don jamana kɔnɔ, n’a feerela litiri kelen, sefawari dɔrɔmɛ 240, nɔnɔ ye sefawari dɔrɔmɛ 500 sɔrɔ, kilo kelen na.   
O nɔkun na, yɛlɛnni sɔrɔla jɛgɛ fana na.   
Kun caman, minnu kelen-kelen bɛɛ faamuya ka di, bɛ se ka fɔ. 
Lakanako gɛlɛya kan, min ye bagangɛnnaw seli fereke bagangɛnyɔrɔ la, ka bagandumuni tali k’a caya kɛ wajibi ye,   
min bɛ di kɔrɔlen, k’a kɛ balodafalan ye,
Wusuru karabalenw cayali nana i fara o kan, minnu bɛ minɛ siratigɛyɔrɔ dalenw na jihadikɛlaw ani yɛrɛlakananaw ka kuluw fɛ.
Kowidi dizinɛfu (19 ) fiɲɛbanaba, n’a nɔkankɔ dancɛw datuguli, ye fɛnw tɛmɛsiraw ɲagami, k’a don Mali kɔɔrisɛnɛlaw ka ban na, ( olu ) ye tulu sɔngɔ sama ka layɛlɛn.   
A dɔ donnen dɔ kan, hadamaden ka balo tɛ ɲɛ o fɛnw ka galabudon kɔ, i n’a fɔ ji bɛ dugukolo jalan kan.   
O la, k’a ta bamunan na ka ta kaburu la, mɔgɔw man ca nɔgɔyada bɛ minnu ye ka sogo walima jɛgɛ hakɛ, min bɛ bɔli kɛ, sɔrɔ u ka dumuniminɛn kɔnɔ.   
Zɔrɔzi Farasuwa Tarawore - San 1977, Arajo Mali  turukalaw sanfɛ, jumadon sɔgɔma « Poyi Kan Poyi » laseli lamɛnnikɛlaw bɔra denmisɛn bulanbulan dɔ kumakan magaman kan Kɛrifala Kuyate ni Alahaji Burama Kulubali kɛrɛfɛ.   
Mori Sumano don, min tun bɛ k’a ka paraɲɛ fɔlɔw kɛ togodalalaseliw ɲagali la.   
A talen baara la, a bɛ kumagalamanin ta lɛrɛ 72 kɔnɔ, minnu bɛ da a ka baara tali kan, k’a da a kan mago tun bɛ yen.   
kolaɲagala bolodonnenw,   
Zumna Yɔrɔ Tarawore tun bɛ Suleyimani Sise bolo siniman « Baara » dilanni na,   Seyidu Ture tun bɛ baara dulonni dɔ kɔnɔ.     
O cogo la, Mori Sumano bolo donna baara la ni ka kɛ mandi ye Arajo Mali laseli sugu caman na. 
Jabaranin nani na, san 1983, a bɛ ye sira wɛrɛw fɛ.   
Jɔnni dun ye nin cɛ in ye, min kɛra arajokumala ye, sababu fɛ ?        
K’a sɔrɔ a tɔgɔ sɛbɛ ye Jelimori Sumano ye, lakɔlikaramɔgɔ min bilala k’a ka wolosɛbɛn dilan san 1958,
ye sira surun ɲuman sɔrɔ ka baara nɔgɔya lakɔlikaramɔgɔw bolo.   
A sinti ye Kita kubeda jeliduba ye, Kokofata dugu la, a b’a ka kalan kunfɔlɔ daminɛ san  1958, ni ka yɛlɛma Kita kalan kunfilnan kama san 1965 ani san 1970 cɛ.    
N’a ka BEYEPESE ye a jifa kɔnɔ, Mori Sumano bilala ka taa Sikaso Bakurubakalan Kalanfɛɛrɛ Ɲɛɲininiyɔrɔ ( IPEYEZE ) la.   
A dakan tun ye ka kɛ lakɔlikaramɔgɔ ye wa ?   
A bɛ jaabi kɛ ko k’a kɛ ko ale ye jeliw den ye, kumalasela a wolosira fɛ, kalan baara tɛna kɛ juguman ye ale bolo.  
A ka lakɔlikaramɔgɔya baara tɔ kɛra mun ye ?   
A y’a yɛrɛ sɔrɔ Arajo Mali la cogo di ?   
A hakilila denmisɛn ka bajanbiliya kan ?   
A bolobɔli baara la ?   
Mori Sumano ye an ka dɔgɔkun ŋana ye, kunnfonidisira « U kɛra mun ye ? » laɲagali la. A kɛ tuma k’a ka cɛmancɛkalanw baaradegelikalanw dabɔ, Kenedugu faaba kɔnɔ, Mori Sumano tun ka kan kɛ lise kalanso laban na.   
N’a tun y’a sɔrɔ dɔrɔn dakan tun m’a bugɔ siɲɛ fila bɛɛ.    
Bana ani baji walankatali, min ye lakɔlikaramɔgɔ bali batigɛ la lakɔlisan kɔnɔ.      
A y’a t’a kɛ o jugumanw kuni ye, k’a ka IPEYEZE dakun kɛ k’a bɛn a waati ma. 
San 1974 de a bɔra o lakɔliso la ka kɛ lakɔlikaramɔgɔ ye.   
A bilala baarada fɔlɔ min na.
Wasulu, kɛrɛnkɛrɛnneya la Gelelinikɔrɔ Yanfoyila kubeda la, yɔrɔ min na a welela seko ni dɔnko baaraw kama.     
Janko san laban suw ɲɛnajɛw la, sigidaw Dɔgɔkunw ɲɛnajɛw.   
A ka jeliyajɔyɔrɔ ani laadalakumalasela y’a kɛ senkola la ye seko ni dɔnko ani ɲɛnajɛko siratigɛ la.    
O ye kalan nege don a la walasa ka dɔ fara a ka se kan.    
O de la a ye bolobɔli sɔrɔ k’a bila Denmisɛnw, Bololabaaaraw ani Seko ni Dɔnko minisiriso ka bolo kan, walasa ka baara kɛ Karefuru dɛ zeni n, k’a daminɛ 1977 san na .   
K’a bɔ a ka minɛkow jɔyɔrɔtigiya baaraw la, Karefuru waleyaw bɛɛ ɲɛnabɔli dira a ma, walasa ka taafan kura di a ma, o bɛna to a ka bɔ Arajo Mali kan, k’a da a kan a tun bɛ fɛlasɛbɛnw ani kumalaselisɛbɛnw bila yen, minnu bɛ tali kɛ a ka baaratigi ka waleyaw kan.   
Latigɛ ka baara. A dakan bɛ falen ka na kumagalamanin na Arajo dukɛnɛ na, fɛlasɛbɛn dulonnen dɔ kalanni dama fɛ walanba la.     
« Kunfɛko yɛrɛ-yɛrɛ de la, ne binna ɲagalikumakɛla dɔ tali fɛlasɛbɛn kan togoda arajo kama. 
N y’a kɛ n fɛko ye ani n ye Papa Umaru Sila (« lamɛnnikɛlaw ka sugandiliw » kumakɛla, karidonw fɛ, a waati ) kunbɛn, min ye sira don n kɔrɔ ka taa togoda kolaɲaga bolofara kuntigi, Fajigi Sinaba fanfɛ.   
N ye n ka laɲiniw ɲɛfɔ a ye ani n ka fɛɛrɛ ɲumanw walasa ka togoda arajo dɛmɛ.   
N y’a ɲɔgɔndansɛgɛsɛgɛli kɛ, min koɲɛ tun bɛ boli sɛnɛkɛla ɲuman kan, k’a walanwalan sɛbɛnfuraɲɛ kelen sanfɛ.   
A sɛgɛsɛgɛliko filanan tun ye k’o sɛbɛnnikɛlen kalan k’a kɛ kantalanjuru mankanbɔta kan.    
Waati min n tun bɛ bɔ arajo la, fɛɛrɛtigi min tun bilala a kantaliw la ye n minɛ kɛrɛfɛ ka n ka tali fɔ n ye k’a ɲɛbila.     
K’a da a kan a sɛgɛsɛgɛliko fila kɔnɔkow diyara a ye.   
Tile damadɔ o kɔ, togoda arajo mobili nana n ɲini Karefuru dɛ zeni na. 
Arajo la, Fajigi ye n ka tali lase n ma ani k’i teliya ka fɔ n ye goniman bɛ yen.   
O la, fo n tun ka baara ta o yɔrɔnin bɛɛ.   
A filɛ, cogo min na n ye farasu bila kumabaranin ye ».   
A ko bɛɛ bɔra nin gosiko fɔlɔ in na kumagalamanin na.   
Mori Sumano, hali n’a ko ɲɛdɔnbali dɔn, ye baara kanu, ka diya a baarakɛɲɔgɔnw ye ni ka lamɛnnikɛlaw ɲɛ fa.    
A bɔra farasu la pewu ani ka togoda ɲagalikuma daminɛbaaraw matarafa waati kunkurunin kɔnɔ.   
Nka, Kokofatakaden y’o laɲini ɲɛsɔrɔ kasɔrɔ ma a diyagoyakokɛ, jogoɲuman, minnu sirilen don a ka hadamadenya nasira la, ye dɛmɛdon kɛ a ye o la.    
San wɔɔrɔ kɔnɔ ( 1977 – 1933 ), a bɛ dɛmɛ kɛ ka jumadon dɔgɔkun n’a dɔgɔkunkunbɛn  laseli « Poyi kan poyi » lakodɔn jama fɛ, Zumana Yoro Tarawore ani Alahaji Burama Kulibali kɛrɛfɛ.    
Walasa k’o tɔgɔtigiya diya ani k’a ɲɛmɔgɔya to lamɛnnikɛlaw dusukun na, Mori ye kunnafonidisiraw dajira, yɔrɔw kow kumaw bɛ bila minnu kɔnɔ.   
Ka ɲɛ fili togoda mɔgɔw kan, duguncinin sigi, kokɔrɔw ni laadaw, duguncinin magow ni laɲini bolodalenw.   
Daɲɛ kelen na, a leseli kɛra ɲɔgɔnsɔrɔsira ye yiriwali waleyalibagaw ni sɛnɛkɛlaw cɛ.   
Kitakaden ka den wɛrɛ Arajo Mali la ?   
8 – 10 laseli, o kɔrɔ ye nɛgɛkanɲɛ 8 ni nɛgɛkanɲɛ 10 cɛ.   Jabaranin nani na sɛtanburu san 1983, togodolayɔrɔw sen tɛ baarabolodaliw haminanko gɛlɛnw la, fɛɛrɛko dɛsɛ kosɔn ani miirinako fana.   
Mori Sumano nɔrɔlen laadaw la tuma bɛɛ ye « fadugukolo fɔli, san 1985 », dajira, min kɛra « fadugukolo » ye kɔfɛ, ka da a kan a laseli tun bɛ fɛnw bɛɛ kunkan, minnu bɛ se togodayɔrɔw ma.  
Dugutigisigi, mɔgɔbaw ka sukoɲɛw, duguncinin cɛw ni muso jɔdatigiw ka diɲɛnatigɛ. 
O baara kura ye dɔ fara Mori tɔgɔ kan, fo Jamana ɲɛmɔgɔyaso y’i sinsin ale kan ka kuma dɔ lase sɛnɛkɛlaw ma.   
Cogo di ? 
Kuluba ni sɛnɛkɛyɔrɔw cɛ.    Perezidan Musa Tarawore, a waati jamanakuntigi, jɔlen don senyɛrɛkɔrɔ sɔrɔli kan i ko a ɲɛw mɔgɔnin. 
Walasa ko ganselikan ɲɛsɔrɔ, fo ka hakililakunun ɲuman kɛ sɛnɛkɛlaw ye.   
A y’a ka yaalaw kɛ sababu ye jamana kɔnɔ k’a kumaw lase.   
Walasa ka faamuyali nɔgɔya, a ye mɔgɔ sugndi a ka cidenkuluw cɛla, min ka surun bɛɛ ye sɛnɛkɛlaw la, Mori Sumano.   
« Cona Mace Kone de ye n ladɔnniya ko perezidan y’a ŋaniya n ka kɛ a ka cidenkulu cɛla a ka taamaw la jamana kɔnɔ.   
N y’a fɔ a ye a ka fɔ Musa ye a k’i sara sɛnɛkɛlaw la bamanankan na ani ko n bɛna yɔrɔw latilen, a bɛ se ka kɛ yɔrɔ minnu ma ɲɛ, n ka yɔrɔw kow laseliw la.   
Ka tɛmɛ o kan, n ye sababu kɛ ka gɛrɛ a la, ka n hakilila dajira a la.  
Perezidan ye kɔrɔfɔ ɲumanba kɛ Buguni, janko sira fɛ, a ma kungojeni ye. 
O ye ko caman jigin a kɔnɔ.   
Donkibaruw caman kɔnɔ arajo la ani Poyi kan Poyi laseli la, ne tun bɛ yɔrɔyaalaw lakale, n kɛtɔ ka n fanga digi perezidan Musa Tarawore ka kuma taliw kan.    
An seginni kɔfɛ, wele bilala n ma Kuluba.    
N y’a fisaya n ka ɲɛmɔgɔ ka taa n nɔ na, yaasa mɔgɔw kana bila n na Arajo la.   
Laban na, jamana ɲɛmɔgɔyaso ye folikɛbataki ci OYƐRITEYƐMU na, a ka yɔrɔw kow leseli baarakɛlakulu ka baara ɲuman kɛlen kama.       
Sababu wɛrɛw la, ne ye perezidan Musa kunbɛn, w’a ye ko kɛ n ye.   
Kabini o tuma, cɛlako ɲumanw tora an cɛ ani waati bɛɛ, ne bɛ kɛ a ka cidenkuluw cɛla.  
K’a kɛ dɔrɔn, ne tun ka kan ka sugandili gɛlɛn kɛ jamana ɲɛmɔgɔyaso ka laseli ani Afiriki kunnafonidikalanso, min bɛ Kɛri, ka kalan dɛmɛniwari cɛ.    
Ko nɔgɔn tun tɛ, nka fo n tun ka taa dɔ fara n ka dɔnni kan.   
Ko kɔrɔw kanubaga falenbali.  An sera Mori Sumano fɛ jumadon tɛmɛnen, seli kɔfɛ.  
A sigilen a ka dukɛnɛ na, a denw cɛla, cɛ in ye ko kɔrɔw kanubaga ye, a ka yɛlɛkomɔgɔya n’a ta bɛɛ a ka kolaɲagaw la arajo walima jabaranin na.   
An kɛtɔ k’a fɛla ɲini denmisɛnw ka bajanbilaya, laadaw tiɲɛni kan, a y’an jaabi k’o bɛɛ ye jamajɛkulu jɛlen ka bolojigin nɔ ye.      
Jɛɲɔgɔnjuguyaw bɛ fara a kan, a ka fɔ la, minnu bɛ nɔ jugu bila den ka lamɔnko ɲuman na.   
O de ye kun ye, min b’a to bangebaga dɔw bɛ bila ko kɛlen kɔrɔ ɲɛma kaban, tuma min na u bɛ bɔ u denw ɲɛda wɛrɛw kan, danfara bɛ minnu ni dukɔnɔtaw cɛ.    
O tuma, koɲɛnabɔcogo jumɛn bɛ yen ka nin denmisɛn filibagatɔw lasegin sira ɲuman kan ?   
Mori Sumano bɛ ladili kɛ ko dutigi bɛɛ kelen-kelen k’i jɔ a jɔyɔrɔ ani ka wajuli kɛ o sira kelen fɛ hakililakunun ka kɛ ka tɛmɛ ladilikan ɲumanw fɛ.
Nka Mori yɛrɛ bɛ waleya kɛ o sira fɛ wa ?
Awɔ kɛ, a y’a jaabi ten. 
Tiɲɛ don ko a bɛ sɛngɛnnafiɲɛbɔ la ka den wolonwula to a bolo, nk’a ka taabolow an’a ka sariya tolen don wulibaliw ye.   
Nɛgɛkanɲɛ 22 la, a b’a ka da sɔgɔ.    
Mɔgɔ min b’a disi da o fanga la ta fila ni cɛtigɛ.   
Ka hakilijigin kɛ ko Mori Sumano ye san saba kɛ lakalanni na, ani san bi saba ni wolonwula Arajo Mali la, min kɛra OYƐRITEYƐMU ye bi.   
Jamana ka tɔgɔtigiya lakodɔnni jɔnjɔn bɛ mɔgɔ min bolo, a y’a ka sɛgɛnnfiɲɛbɔ hakɛw ta desanburukalo tile 31 san 2014.   
Lafiyawaati dɔ kɔfɛ, a seginna baara ma, ni bɛnkansɛbɛn dɔ bolonɔbila ye OYƐRITEYƐMU fɛ, ni kalo ni kalo laseli dɔ laɲagali ye, min bɛ wele #Anw# ( nu faransɛkan na ). 
Bi a bɛ nisɔndiya ni fɛn saba ye.
Fasoden gansan ka lakodɔnni bɔlɔnkɔnɔ, ɲɛmɔgɔbaw ka kɔkɔrɔdon ( jamana ɲɛmɔgɔyaso, 
Arajo Mali ɲɛmɔgɔyaso ) yaasa a ka ci ka ɲɛ a bolo ani fana a waati duman na a ka baarakɛyɔrɔ minisirimuso, Mariyamu Filancɛ Jalo ka kɔkɔrɔdon, a waati la, ani baarada Ominiyɔmu Mali, a lataali kama Tinizi, san 2010.   
Mori Sumano bɛ jɔ a la k’ale tɛmɛna saya dafɛ.
Diɲɛnatigɛ la, a tɛ dɔwɛrɛ fɛ mɔgɔw kɔ, o kɔrɔ ye ka sanga don hadamadenw cɛkow la.   
Munafakiya ka go a ye.   
O. Oroze, Nɛgɛjurusira ( 00223 ) 63 88 24  23  -  Diɲɛ warisoba bɛna  dolariwari miliyon 350, n’o bɛ bɛn sefawari miliyari 189, 4 ma, don baaraboloda kura hukumu kɔnɔ, walasa ka wulikokura ani basigi kɔkɔrɔdon Saheli kɔnɔ.    
O warihakɛ bɛn ɲɛsin Lipitako Guruma fanfɛyɔrɔ ma, yɔrɔ min bɛ Burukina, Mali ani Nizɛri dancɛ saba yɔrɔ la, min jatelen don i ko yɔrɔw dɔlakelen, min labilalen don waati cogoyaw bolo ka tɛmɛ bɛɛ kan ani min dɛnnen don kɛrɛfɛ bɛɛ ye diɲɛ kɔnɔ.    
O cogo la, Diɲɛ warisoba ka fɔ la,  
Lipitako Guruma sigiba miliyon 17 la, min ka ca ni 80% ye, sigilen don togodalayɔrɔw la magoɲɛbaaradaw tɛ lasɔrɔ min na walima tuguni sɔrɔkɛda tɛ min na.  
U b’u balo sɔrɔ ka caya sɛnɛ ani baganmara la.  
A kun ye, nin siratigɛ la, ka
yɔrɔjɔw ani hadamadenya ni sɔrɔ cakɛdaw, bɛɛ sen bɛ don minnu na, sigili sen kan nafolobɔ kɛ, minnu bɛna a dugukolo yiriwali ani baloko fɛɛrɛw lafisaya a fanfɛyɔrɔ la.   
Haminanko gɛlɛnw yiriwalinafolobɔw bɛna kɛ balofɛnw sɔrɔli la kokura nafolobɔli kunkan ani nafasɔrɔbaaraw sigili, minnu bɛ kologɛlɛya di ka sin waatiyɛlɛma ma, gadonfɛnw dili ani magoɲɛbaarafɛn misɛnninw bilali sen kan, jɛrɛjɛkuluw kɔnɔ fɔɲɔgɔnkɔw sera minnu ma.    
O bɔlen kɔ yen, a fangabulon y’o fara.
Ko kolomayɔrɔ ye ka sigi bɛnkan lasegin ka na sigidaw maraw ni jamaw cɛ, ni janto kɛli ye yiriwalinafolobɔw ka kɛ jaabiw ye sigidalamɔgɔw magow bɛɛ la telimanw la ani sigida sɔrɔ yiriwali lafisayali la.   
Walasa ka bɔ yiriwalibaliya kɔnɔ, Afirki jamanaw, janko Afiriki tilebinyanfan taw, y’a ŋaniya ko a ka kan u k’u fangaw fara ɲɔgɔn kan k’a latɛmɛ tɔnw sigili fɛ
O cogo de la Lipitako Guruma bangera desanburukalo tile 3 san 1970 Wagadugu, Burukina Faso, n’a bɛ Burukina Faso, Mali, ani Nizɛri fara ɲɔgɔn kan.   
Lipitako Guruma ɲɛmɔgɔya ka laɲini ye :
Ka dugujukɔrɔfɛnw, kuranmafɛnw, jikow, sɛnɛ ni bagankow ani jɛgɛkow nafabɔli lataa ɲɛ.   
Mahamadu YATARA  -   Bɔlɔlɔkanbulonsigi tako fɔlɔ Mali minɛnw ni magodilanw ( SEVEPESEYƐMU ) kan bɛna sigi bɔlɔlɔkanlajɛ fɛ san 2021 zuluyekalo tile 8 ka taa a tile 9 na, a koɲɛɲinini dakun na ani san 2021 zuluyekalo tile 11 ka taa a tile13 la, a jagoli dakun na.   
Sababu Mali lasigidenso, min bɛ Kanada, bolo ka kokɛtaw nɔgɔyadabaw di, minnu bɛ nin jamana in kɔnɔ.     
A labɛnbagaw ka fɔ la, bulonsigi in ye sababu ye, min ka ɲi waleyalibagaw ani mɔgɔw bolo, minnu bɛ fɛnw lataa jamana kɔkan, ka faamuya sɔrɔ nɔgɔyadabaw kan Kanada sugu bɛ minnu di.   
Ka fara o fɛnw kan, minnu bɛ se ka kɛ Kanada sugu kan Mali Baarada misɛnninw ni mankanninw ( PEYƐMUYEW ) ka nafa la, a bɛna kɛ fana ka baaradaw jira, minnu bɛ Mali sɛnɛfɛnw labɔ kɔkan, magodilanw ani dɛmɛw, minnu bɛ se ka kɛ Mali jamana lasigidenso, min bɛ Kanada ani Kanada jago taaɲɛ cakɛda ( TEFO Kanada ) bɛ se ka minnu lase Mali baaradaw ma, walasa u ka tugu nɔgɔyadaw kɔ, minnu bɛ Kanada jamanaw ni ɲɔgɔn cɛ jago baarabolofara kɔnɔ.   
O cogo la, nin bulonsigi bɛna labɛn, a sigibagaw ka fɔ la, dakun fila dafɛ ( koɲɛɲinini ani jagoli ).   
Koɲɛɲinini dakun bɛn’a to kɛrɛnkɛrɛnnenya la k’i kunnafoni baaraminɛnw suguya caman kan, minnu bɛ jamana yiriwataw ka minɛnlabɔliw nɔgɔya kɔkan ani TEYƐFUWO bɛ se minnu di k’u bilasira, ani fana a bɛna to ka mɔgɔ faamuyalenbaw ka koɲɛdɔn nafa bɔ baarabolofaraw kan fɛnw bɛ sɔrɔ minnu na Mali PEYƐMUYEw fɛ Kanada ani ka se ka minɛntakadonw ani minɛntakabɔw Kanada baarabolofaraw dɔn kosɛbɛ, ka baaradatigi, minnu sera ka koladilanw kɛ Kanada, ka seereyaw lamɛn, ka jaabi bɛntaw sɔrɔ ɲininkaliw la, Mali PEYƐMUYEw bɛ minnu kɛ u yɛrɛw la.   
O bɛɛ, ɲininkaliw n’u jaabiw baaraw kɛli sabu la, minnu bɛ laban ka sew bange mɔgɔw ka kɛ kuluw kɔnɔ, adw.      
Ka nafa don mangoro, gomi jalan, bɛnɛ, si, sɔmɔ ani nsira baarabolofaraw la. K’a fara o kan, nin bulonsigi in bɛna kɛ sira ye, min bɛna sababu di Kanada minɛntakadonnaw ma ka Mali minɛnw lakodɔn ani ka sira don u ni fɛndilaw cɛ, mangoro, gomi jalan, bɛnɛ, si, sɔmɔ, nsira, adw., baarabolofaraw la.   
O tuma, Kanada minɛntakadonnaw bɛna se, o sabu la, ka Mali baaradatigiw ani minɛntakabɔlaw kunbɛn, minnu labɛnnen don ka minɛnw lataa Kanada suguw kan ni se belebele ye.    
Jogoli dakun kunkan, bɔlɔlɔ sanfɛ bulonsigi Mali minɛnw ani magodilanw ( SEVEPEYƐSIYƐMU ) kan, a labɛnbagaw ka fɔ la, bɛn’a to,  
ka koladilan nɔgɔyada sɛbɛlamanw nafa lase baaradaw ma, minnu sen bɛ tali kunfɔlɔ la ani BEDEBE ( B2B ) minnu bɛ lanɔgɔya, TEYƐFUWO ani SEYƐFISEYI ladilikɛla kɛrɛnkɛrɛnnenw fɛ ani lasigidenso baarakɛkulu ka dɛmɛ.        
O tuma, walasa ka sen don nin bɔlɔlɔ kan ɲɔgɔnkunbɛn na, Mali minɛntakabɔlaw, janko minnu b’u mago don Mali ni Kanada cɛ jago la, Maliden, minnu sigilen kanada ani Kanadaka minɛntakadonna, a ka di minnu ye, ( olu ) bɛna se k’u tɔgɔw sɛbɛn, fo ka se zuwɛnkalo tile 5, san 2021, koɲɛɲinini dakun na.   
Jagoli dakun kunkan, a labɛnbagaw y’a da tulow kan ko sannikɛla minnu sigilen don Kanada bɛna se k’u tɔgɔw sɛbɛn, fo ka se zuwɛnkalo tile 18, san 2021, n’a ka di u ye.   
Kanada, n’a ka jama, min jateminɛnen don k’a kɛ mɔgɔ miliyon 37,6 ye, b’i jɔ jamana jɔyɔrɔ la, minɛntakadon sugu belebele bɛ min bolo diɲɛ kɔnɔ.     
A ka minɛntakadon sugu baarabolofara ɲɛnaman saba cɛla, sɛnɛfɛnduntaw, finidilanfɛnw ni donfiniw ani sokɔnɔna masiri b’o la.   
Nin baarabolofara kelenkelenna bɛ se ka kɛ nafa belebele ye jamana yiriwataw bolo ani kɛrɛnkɛrɛnnenya la, Mali.   
K’a jate ko Kanada sɛnɛfɛnduntaw minɛntakadonw sera dolari miliyari 11,2 ma san 2019, finidilafɛnw ni donfiniw taw ye miliyari 14 ye san 2019, ani sokɔnɔna masiri taw ye miliyari 3 ye, san 2019.   
Garijigɛsɔrɔko Mali kɛnyɛrɛye baarabolofara bolo, k’a sababu kɛ Mɔgɔba Mmu Fatima B. Meyite ye, Mali lasigiden min bɛ Kanada ka galabukɛnɛya ye.   
Nana Sise  -  Mali minɛndoninanw ka sisan ɲɛmɔgɔyakulu ka saratiwaati sera a dan na.   
A lakurayali kama, Minɛnko ani Taamakow bɛ baaradaba min bolo, Makan Fili Dabo ka waati la, tun ye minisirisaraya labɔ k’a kalafilijama wele.   
O waati kɔnɔ, lamagaw tun bɛ ka kɛ kosɛbɛ.   
Ni Ba Ndawo ka fanga binni ye, foyi tɛ ka fo a taabolo daminɛni na.
Filanfilan bɛ senna, fo a mana kɛ ko sisan minisiri y’a bolo don a taabolo kɔrɔ ni barika ye.  
Hali ni minisirisariya bɔli bɛnna ni cɛmancɛlafanga fɔlɔ binni ye, a biro mɔgɔw ma wale si kɛ walasa ka taa ɲɛ.   
Yeɲɛna na, sisan ɲɛmɔgɔyakulu bɛ k’i sulusala walasa ka kalo damadɔ sɔrɔ.     
Faserijɛkulu  -  Kidali sigikan ye koɲɛ ye, min ɲɛ ka misɛn.  
Banbaganciya kɔrɔ daga, dɔw b’a jate ko bi tuguni a dugu bɛ SEMA bolo, Azawadi tɔnw ka Faraɲɔgɔnkanjɛkulu, Aleze Bɛnkan bolonɔbilabaga.    
Nin ɲɔgɔnye bɛ ka kɛ dɔgɔkun damadɔ mihisiricidenkulu ka taama kɔ Kidali.   
Wa Kidali, mɔgɔw bɛ k’a hakililatigɛ, fɛn bɛɛ labɛnnen don SEYƐSIYA kama.  
Nin ɲɔgɔnye bɛ taamasiyenni kɛ ɲɛfɛtaa belebele la.  
SEMA mɔgɔ dɔ bɛ nisɔndiya tan.  
Ale bolo, ko don, dɔwɛrɛw cɛla, min ye sababu ye k’a dugu cogoya lajɛya.     
Jamaw bɛ yen, gɔfɛrɛnɛri ani kɛlɛbolo labɛnnen kura daminɛnin fana
SEMA ka bolobirili si t’a kan, a y’o hakililatigɛ, fangaɲɛmɔgɔw ani Mali kɛlɛbolow ka kan ka sɔn dɔrɔn k’u bɛn Alize Bɛnkansɛbɛn ma.   
Faamuyakɛcogo, Pilatifɔrumu ma don min na.
Fahadi Agi Alimahamudu bolo, a perezidan, nin bɛɛ tɛ dɔwɛrɛ ye sisi kɔ ɲɛ na.   
mɔgɔw bɛ ka mankan caman kɛ ɲɔgɔnye kama, min kuntaala tɛna tɛmɛ lɛrɛ kelen kan. 
Hali an ma ɲɔgɔnye kɔnɔkow sɔrɔ.
A b’o yɛlɛko fɔ.  
Fahadi Agi Alimahamudu bolo, nin SEYƐSIYA bɛ bila ZESƐNKI sahɛli ( Z5 saheli ) lajɛba nata hakilila kɔnɔ, Njamena, dɔgɔkun nata.   
Bamako b’a fɛ dɔrɔn k’a bila diɲɛmɔgɔ kun na ko bɛn bɛ ka taa ɲɛ.
A y’a kuncɛ ten.  
Pilatifɔrumu tɔgɔlamɔgɔw dun bɛna kɛ yen koɲuman, nin wuladafɛla in na. 
A ɲiniko laban ka SEYƐSIYA kelen kɛ nin dugu in na, kɛra kabini sɛtanburukalo san 2019, n’a tun laban dɛsɛra ka kɛ
Minisiriɲɛmɔgɔ Dɔgɔtɔrɔ Sogɛli Kokala Mayiga bɛ ka tɛmɛ a ka taama sigiyɔrɔma caman fɛ.   
« Zuwɛnkalo tile 5 Fasoden Fangatigiw ka Faraɲɔgɔnkanjɛkulu Ɲɛmɔgɔyakulu Fɛɛrɛtigi » perezidan kɔrɔ tun ye kumaɲɔgɔnya minnu daminɛ ka kɔn a ka sigili perezidansariyasɛbɛn bolonɔbilali yɛrɛ ɲɛ Cɛmancɛlafanga perezidan,   
Kolonɛli Asimi Goyita fɛ.   
O taamaw faamuyacogow kɛra sira caman fɛ.  
Minisiriɲɛmɔgɔ lamini ka fɔ la, nin taamasen in ye hami jaabi ye bɛɛ sendonni na ani majigin cɛmancɛlafanga marali la.    
Halibi o lamini kelen ka fɔ la, o bɛ Dɔgɔtɔrɔ Sogɛli Kokala Mayiga ŋaniya da kɛnɛ kan ka taa marakɛcogo falenni na ani Malidenw ka faraɲɔgɔnkan.    
Dɔgɔtɔrɔ Alayi Bokumu, politikimɔgɔ « sara tɛ di min ma » fɛla la, wale min ye ka sira suguya caman mɔgɔbaw kunbɛn b’a jira ko minisiriɲɛmɔgɔ b’a fɛ k’a kɛ cogo wɛrɛ la.    
Fanga, min b’a la ka fɛla suguya caman lamɛn, b’a jira k’a t’a jate bilen k’ale ye kulu kelen ta ye, nka Malidenw bɛɛ ta.   
Dɔgɔtɔrɔ Sogɛli, i ka i hakili an’i ka Mali jamajɛkulu dɔnniya labaara walasa k’i ka ci kɛ ka ɲɛ.   
Ka janfakow kun ka ɲi kaban ani ka KUMACAMANTIGIW tigɛnsɔnya, minnu saralen don walasa k’i ka baara bali.   
A dɔn k’u tɛ se ka balo cogo wɛrɛ la, o tuma « An diga » !    
Politikimɔgɔ « sara tɛ di min ma » y’o sɛbɛn a ka Feyisibuku ɲɛ kan.   
Dɔwɛrɛw bolo, minisiriɲɛmɔgɔ bɛ munumunu kɛ yɔrɔnin kelen ten ani ko waatijatesɛbɛn dogolen b’a bolo, min laɲiniw dɔlakelen ye cɛmancɛfanga mɔɔnɔbɔli ye.   
O la, minnu sɔminen don k’a bɛ ka baara kɛ ka taa kalo 18 kɔfɛ, olu bɛ k’a ɲini gɛfɛrɛnaman kuntigi fɛ a kana munumun yɔrɔnin kelen ten an’a ka haminanko gɛlɛnw faamuya sɔrɔ ka ɲɛsin waatin dilen ma cɛmancɛlafanga kama.   
Bɔlɔlɔkankuma na Jari Magasa bolo, 
Nin badenyataama ninnu, minnu bɛ fɔ kosɛbɛ kunnafonidiminɛnw fɛ, bɛ Malidenw caman tɔɔrɔ.   
PEYƐMU ka kan k’i cɛsiri haminanko gɛlɛnw fɛ.
Ne bɛ deli k’a fɔ,
Haminanko gɛlɛnw bɛ ka ɲɔgɔn digidigi, waati jatelen don an ye…
Sɔɔni kalo ncinin wolonwula walasa ka cɛmancɛlafanga ban…
O de kosɔn, an b’a ɲini PEYƐMU fɛ a ka dɔnsen teliya ani ka ta bakuruba la ! 
Minisiriɲɛmɔgɔ bɛ taamana sɛfanw kan.
A ka ci ka gɛlɛn ka se a dan na.   
ƐMUSƐNKI – ƐRƐFIPE tɛ fanga kologɛlɛn ye bilen, mɔgɔ bɛ se k’i sinsin min kan, ka gɛrɛntɛw kunbɛn, minnu bɛ se ka kɛ.    
« Fasodenya Tɔn, Lakurayali kama ( ƐMUPEYƐRI ) » perezidan b’a dɔn tigitigi k’a tɛ se k’a jigi da fangaw ka kɔkɔrɔdonw kan, minnu b’a ye k’olu sen bɔlen don cɛmancɛlafanga la.     
Isa Kawu Jimi, min ye, faamuya bɛ mɔgɔ min na, siniyebaga, mɔgɔ basigilen, Alimami Mahamudu Diko bonyaba bɛ min kan, falen, fasodenɲuman ani mɔgɔ yɔgɔyɔgɔbali Asimi Goyita, la,     
bɛ k’a ka kɔrɔmatigɛli juguw caya, ka sin minisiriɲɛmɔgɔ ma, min sigira cɛmancɛlafanga perezidan fɛ.   
Fangaw caman bɛ bɛlɛnni na kaban.   
U y’a daminɛ ka jɔyɔrɔ minɛ kokura walasa ka binkannibaw kɛ.   
Waati dilen batoli kɛlen don dankun bilen ye tɛmɛ man kan ka kɛ min kan, politiki fangaw fanba dɔ bolo.   
Mukutari Wani nɔbilabaga minisiriɲɛmɔgɔyaso la, makɔnɔnen don ni jɔsen farin ye cɛw ani musow bɛɛ fɛ, minnu ɲɛ bɛ ŋaniya dogolen na a taamasen fɛ, ka tulon kɛ ni cɛmɛncɛlafanga mɔɔnɔbɔli ye,.    
Dɔgɔkun nataw bɛ lahidudi kɛ, ka yuguyuguli kɛ gɔfɛrɛnaman bolo, min fanga dɔgɔyalen don jamanaw cɛkow ɲangiliw fɛ ani min bɛ folofolo la, politiki ani hadamadenya gɛrɛtɛnw fɛ.   
Siyaka Dunbiya fɛ  -  ADEPE – Mali bolofara 5 Biro Sekeretɛri Zenerali, Sɛki Umaru Jalo ( SEWODE ) ye kunnafonidilajɛ laɲaga, alamisadon zuwɛnkalo tile 24, san 2021.    
A ye kofɔli kɛ,   
Ale ka fɔ la, Bamako Disiriki Komini 5nan Biro dafɛ biro filanan tɔgɔfɔlen sigira ADEPE - Maliba sariyaw ani kɔnɔnasariyaw sɔsɔli jugu kɔnɔ Yuba Ba an’a ka Sekeretɛri Zenerali, Abudulayi Sibibe fɛ, ni Sekeretɛri politiki, Bubakari Baba Keyita, ka jɛɲɔgɔnjuguya ye.   
Sɛki Umaru Jalo ka fɔ la, nin lajɛ balalen kofɔlenba weleli kɛcogo sɔsɔra Yuba Ba fɛ an’a ka Sekeretɛri Zenerali.  
Ka bɛn sariyaw ma, Bolofara Sekeretɛri Zenerali kelen pe de yamayuralen don k’a weleli kɛ.  
Mɔgɔ hakɛ dafalenko saratiw ?  
A y’a pereperelatigɛ ko ciden 38 dama de ye kala ta, 104 cɛla, minnu tun bɛ kɛnɛ kan.      
O ka dɔgɔn walasa ka ɲɛmɔgɔyakulu kura sigi.   
Walasa ka ɲɛmɔgɔyakulu lakuraya, ne bɛ min kunna,
Sariyaw b’a fɔ san naani.
Wa u ye nin lajɛ balalen kɛ, kasɔrɔ ne bɛ ɲɛmɔgɔyakulu min kunna tɛ dɔwɛrɛ la kalo 6 kɔ.   
a ko ten.   
Sɔsɔli wale wɛrɛ, min kɛra an ka sariyaw sɔsɔbagaw fɛ,  SEWODE tɛmɛna kuma fɛ ten, ye ko ADEPE – Maliba ɲɛmɔgɔyajɛkulu waleyalikɛla lajɛlen de bɛ se,
ka ɲɛmɔgɔyakulu binni dantigɛ.   
A dun ma kɛ o cogo la.     
O ye ko bolofara tɛ se k’a yɛrɛ bin.   
Ani fana,
Sarali si ma kɛ ne na o sira la, kasɔrɔ ne ye pariti Ɲɛmɔgɔyajɛkulu waleyalikɛla mɔgɔ ye.   
Ɲɛmɔgɔyajɛkulu ma lajɛ abada, janko ka Komini 5nan bolofara Biro wuli. Wa ne ma lamɛn SEYE mɔgɔ kelen si fɛ a koɲɛ kan.  
Sɛki O. Jalo y’o pereperelatigɛ.   
Ale bolo, Yuba Ba ni Abudulayi Sidibe tɛ dɔwɛrɛ la fo ka sariyaw foroki u senw kɔrɔ bɛɛ ɲɛ na ani bɛɛ ka dɔn na, ne tɛ se ka sɔn min ma, kasɔrɔ n ma wale kɛ,   
bawo, ne donna nin pariti la sariyaw batoli kama, tilennenya kama, josariya batoli kama.  
Nin kun de kama yɛrɛ, ne b’a ɲini u fɛ u ka pariti politki marali cogoya lajɛya.
Ka pariti sariyaw an’a lataamasariyaw foroki sen kɔrɔ wa ?   
Wa ADEPE – Maliba Danbetigiperezidan, Aliyu Bubakari Jalo, 
ka laɲiniw 
Sariyaw batoli la ma mago ɲɛ.
Ne tɛ ka n balan jɔyɔrɔw la, a ko ten, nka pariti sariyaw an’a sigikanw de bɛ taafan jira an na ; fɛn batofɛnw don an’u ka kan ka labato tɔndenw bɛɛ fɛ walasa ka misali ɲuman di.   
Ne t’a dɔn n bɛ ka min kɛ n’a tɛ sariya kɔnɔ, SEWODE ye hakilijigin kɛ o la, nka kabini Lajɛba kɛra, Yuba Ba n’a ka Sekeretɛri Zenerali bɛ k’a ɲini ka ne caron.  
U taara fo ka dusu don murutili la, denmisɛnw ka Jamana Biro yɛrɛ kɔnɔ.   
San 2020 depitekalataw senfɛ,   
olu Yuba Ba ani Abudulayi Sidibe kelenw de ye ko bɛɛ kɛ yaasa ka n ka cɛbɔya bali.    
Nka, u ka maganw kɛra fu ye,   
bawo,   
ne ye an ka tɔndenw ni ɲɔgɔn cɛ kalata kunfɔlɔw sebaga sɔrɔ, nɔgɔya la.
Nka, u ye baara kɛ walasa ka n mabɔ depitekalataw senfɛ, a y’o fara a kan.   
Ani fana, Birow lakurayali senfɛ Komini 5nan kɔnɔ, Sɛki O. Jalo y’a jira ko binkanni sugu caman dara a kan Yuba Ba ani Abudulayi Sidibe fɛ.    
U tun ye ko bɛɛ kɛ ka balan da n ɲɛ ani ka bolofara bilali sen kan bin.
A ka fɔ la, 
Ani k’a fara a kan,
Juguya bɛ Sekeretɛri Zenerali Abudulayi Sidibe kɔnɔ ka sin ne ma.    
bawo, a cira dugma ne fɛ komini kɔnɔ (Bamakɔ Komoni 5nan ), Bamakɔ Disiriki Kolatilenjɛkulu ɲɛminɛni na.      
N b’a fɔ k’a jɛya, pariti don, min bɛ n ni kan.    
Wa n bɛ kɛlɛ kɛ a sariyaw an’a kɔnɔnasariyaw batoli kosɔn ani ɲɔgɔnbonya tɔndenw ni ɲɔgɔn cɛ pariti kɔnɔ.   
A y’a kuncɛ ten.  
ƐMEYƐSI  -  Gɔfɛrɛnaman y’a kɛ a haminanko Gɛlɛnw dɔlakelen ye, walasa ka hadamadenya nasiraw basigi.   
A ɲɔgɔnyeba ɲɛni bɛ bɔ danaya la, a fanw sugu caman ni ɲɔgɔn cɛ.   
O kosɔn Dɔgɔtɔrɔ Sogɛli Kokala Mayiga bɛ taama na ka lafasalitɔnw bɛɛ kunbɛn ka kɔn.   
Gɔfɛrɛnaman kuntigi ye Sinɛrizi, kalanko lafasalitɔnw ɔkutɔburukalo tile 15 san 2016 bolonɔbilalaw, tigitigisɛbɛnmaralaw, tigitgisɛbɛn marayɔrɔ ani kiritigɛda kalatigiw ka lafasalitɔn ani kasobonw kɔlɔsilibagaw ta, bisimila ka dada ɲɔgɔn kan, kunun.     
Dɔgɔtɔrɔ Sogɛli Kokala Mayiga y’a yɛrɛ bila o cogo la, hadamadenya kumaɲɔgɔnya hakiliɲumanya kɔnɔ, min b’a to jɛɲɔgɔnw ka sin k’u haminankow ani dajiraliw sara ale la yɔrɔnin kelen, hadamadenya nasiraw basigili kosɔn.    
A taamasen bɛ don danaya kologɛlɛyali kɔnɔ, Fanga ni lafasalitɔnw cɛ ani ka taamasiyɛnw da sira kan hadamadenyasira Lajɛ kɛli kama.   
Hali n’a laɲininen don kabini waati jan, nin lajɛ in kɛli bɛ gɛlɛya kɔnɔ kunw caman na.   
Sogɛli Kokala Mayiga sɔnna bakuruba la, ɲɔgɔn hakililaɲini ntanya ma ka kɔn, walasa ka jɛn n’a ye, ka taa nin lajɛba la, min ka kan, yaasa ka danfara kofɔlenw dalasa Jamana baarakɛlaw saraw kɛcogo la.
Nin ko ɲɛnabɔli bɛ damakɛɲɛni kofɔ, janko ladiyaliwariw ani koladilanwariw. 
O koɲɛ kan, minisiriɲɛmɔgɔ ye hakililadi kɛ, ko ni gɔfɛrɛnaman y’a latigɛ ka ladiyaliwariw di bɛɛ ma, mɔgɔw bɛna u yɛrɛ sɔrɔ ni sefawari miliyari 1.400 ye, k’a bɛn baarakɛnafolo tilancɛ ma.    
Yanni hadamadenya nasira ɲɔgɔnyeba cɛ, gɔfɛrɛnaman y’a latigɛ ka saraw katimuw damakɛɲɛ
Minisiriɲɛmɔgɔ y’o latigɛ kɛkun ɲɛfɔ lakɔlikaramɔgɔw ye.
Nka,  faamuyacogo wɛrɛ de b’olu bolo a la.   
Damakɛɲɛni b’olu ka sɔrɔlen bɔ a ma, k’a da a kan a bɛ sin ka sariyasen 39 bin, u ka kumalasela, Usumani Alimudu, y’o jateminɛ.   
O cogo la, a ye lasɔmini kɛ, lakɔlikaramɔgɔ bɛna kɛlɛ kɛ k’u ka sɔrɔlen makaran.
Ni k’a fara a kan.     
Bi bɛ, lafasalitɔnw bɛn’u labɛn ani ni baarabila lamagaw ka kan ni kɛli ye, an bɛn’o kɛ.
Minisiriɲɛmɔgɔ ni tigitigisɛbɛnmaralaw, tigitgisɛbɛn marayɔrɔ ani kiritigɛda kalatigiw ka lafasalitɔn, minnu bisimilala lakaramɔgɔw kɔfɛ, tigitigisɛbɛnmaralaw, tigitigisɛn marayɔrɔ ani kiritigɛda kalatigiw ka lafasalitɔn kannabilalen cidenkulu ( Sinagi ), fana garijigɛ donna dusukunjɛlenya ɲɛfɔliw la.       
Sogɛli Kokala Mayiga, min tɛ fɛ ka don mɔgɔ minnu kɔnna ale ɲɛ ye ka fili kelenw na, y’a da se kunw ma, minnu b’a to Jamana tɛ se, waati bɛɛ, k’a ka kandiw labato ka sin lafasalitɔnw ma.    
Tuma caman, a ko ten, sɔnw bɛ kɛ kow ma gɛrɛntɛnw kɔnɔ, kasɔrɔ tuma caman, a dɔnnen don k’u tɛ se ka kɛ walima ko kɔlɔlɔw bɛ se ka sɔrɔ u kɔ, waati surun walima waati jan na.   
O kokɛcogo, min ye sɔn kana kɛ ni politiki gɛrɛntɛn tɛ, b’a to fana ɲɛw bɛ dutugu waati dɔw la gɛlɛyaw yecogo bakuruba kan, ni k’a bila, o la, dɔw dusu la k’olu minɛcogow kɛlen don tilennenbaliya kɔnɔ.    
Ne m’a fɔ ko jo b’aw fɛ bakuruba la walima ko jalaki bɛ bin aw kan, nka gɔfɛrɛnaman ka kan ka kɛ dutigi ɲuman ye. 
Mɔgɔ tɛ se ka damakɛɲɛni kɛ, nka mɔgɔ ka kan ka tilennenya kɛ.
a y’o hakililatigɛ kɛ.
Lafasalitɔn tɔgɔ la, Musa Bore y’a dajira k’a ka kɔkɔrɔdon tɛna dɛsɛ.   
O bɔlen kɔ yen, lafasalitɔnw bɛnna a kan ka laɲiniw bɛɛ jɔ, k’a bɔ min sirilen don kiritigɛ bolofara taafansariya sariya waleyali la, min bɛ kiribaara ladiyaliwari di tigitigisɛbɛnmaraw fana ma.    
Nka gɔfɛrɛnaman tɛmɛnen ye nin sariya waleyali kɛ, k’a dan sira la.   
Nin tilennenbaliya, lafasalitɔn jɔyɔrɔtigi ka fɔ la, ka kan ka latilen waati surun kɔnɔ.     
An k’a dantigɛ ko kasobon kɔlɔsilikɛlaw ka lafasalitɔn fana bisimilala minisiriɲɛmɔgɔyaso la.   
U bɛɛ ye, Sogɛli Kokala Mayiga ye hakililatigɛ kɛ, a kɛli la u bɛɛ ka bila la ani gɔfɛrɛnamanbaara baaradaba ta la.    
An bɛna an gɛlɛya ka danaya lana kokura ani ka hadamadenya nasira kumaɲɔgɔnya labɛn ɲɔgɔn fɛ.   
a y’o hakililatigɛ di.    
Isa Danbele  -  Sibiridon, zuwɛnkalo tile 25 tɛmɛnen, Dɔgɔtɔrɔ Bubu Sise, IBEKA kininbolo ani bolo maramafɛntigi, sigira k’a kɛ Jene kubeda IYƐRIDE ( Faraɲɔgɔnkan Perezidanfanga ani Bɛnkanfanga kama ) bolofara sɔrɔ koɲɛw sekeretɛri ye, alamahinɛna Sumayila Sise la, ka nin pariti in jɔyɔrɔtigiw fɛ.   
A kɛra Jene sigida bolofara ka lajɛ baaraw senfɛ.   
Nin donni, min bɛ bala mɔgɔ la ani min kɛra yɔrɔnin kelen, waati damadɔnin ka kɔn san 2022 perezidansigi kalataw ɲɛ, bɛ na ni ɲininkali caman ye, minnu ka kan kosɛbɛ, Bubu Sise hakilila jɔnjɔnw kan, a bɛ i ko ale min bɛ k’a ɲini ka yɛlɛn Sumayila ka so ( IYƐRIDE ) balan.   
k’a jigi da a kan, k’an ka jamanaba sannajɔyɔrɔ minɛ.   
IYƐRIDE ɲɛmɔgɔw bɛna masayafugulan bila a kun na wa, i n’a fɔ u ka bandaritabaga ni bisigi ye a ka fɔ ko sɔn tɛ kɛ Bubu Sise ka cɛbɔya ma sariyasuba lafasabulon fɛ ?     
Hali n’a bɛ se ka sigi sariya ɲɛkɔrɔ, Bubu bɛ se wa hɔrɔhya la, jogoɲumanya la, k’a hakili da a kan ka Mali fasojama ka kalatali sɔrɔ, a ye min janfa n’a den caman dajili ye ?    
Farankannafa jumɛn bɛ se ka kɛ bolodonni ye Bubu Sise ka cɛbɔya kɔrɔ Faransi fɛ, ka tɛmɛ a ka den mandi kura fɛ Afiriki tilebinyanfan fɛ, Mohamɛdi Bazumu ?    
Sise dɔ taara ! 
Sise wɛrɛ bɛ ka na.    
Jinɛmusonsirin dɔwɛrɛ tɛ, i n’a fɔ Mali seko ni dɔnko falen don a caman ani kɔrɔlen na cogo min, nka kunnafonilakale gɛlɛn, min labɛn don ka nalomaya ani kafalenya sigiyɔrɔ politiki ladon a kɔnɔ ; Faransi ka kɛcogo la kɔni.     
Jamakulufanba min bɛ Perezidan fanfɛ, kuntigi kɔrɔ de don, IBEKA ka saratiwaati filanan ani laban na, Dɔgɔtɔrɔ Bubu Sise, min lajiginna,   
ale an’a ka kotigiba, malidenw  fɛ, IYƐRIDE tɔndenw tun bɛ minnu ɲɛ ma, ni kalo damadɔ o kɔ, minnu kɛra a degelikaramɔgɔ bara, Perezidan Mohamɛdi Bazumu, jiginna IYƐYIDE la ni maramafɛnw ni doniw ye, tilegan derenderen fɛ.   
Nin donni min balala mɔgɔ caman na, tolen bɛ ka na ni kumafalenfalen dɔw ye ani ɲininkaliw caman politikijama cɛla, nka ani fana kamanaganw ni diminw, minnu bɛ ye Mali jamaw dusukun na, minnu ma tila u masurunnamɔgɔw ka sangasigi la.    
Politiki fɛsɛfɛsɛlikɛlaw ka fɔ la, nin dukelenmɔgɔcɛfuru labɛnnen hakiliɲumanya  fɛ, min man kɛnɛ, n’a fana bɔra ko fila la, 
Ko min na, dɔgɔtɔrɔ Bubu Sise, min gɛnna ka bɔ fanga la tilegan fɛ ani fasojama fɛ, b’a ɲini ka segin ka kɛ Jamana Perezidan ye ka tɛmɛ fulɔwo dɛnnen fɛ, Faransi bɛ ka min dilan ale kama.    
O cogo la, ŋaniya bɛ Bubu Sise la, min ma dantigɛ, ka IYƐRIDE minɛ ani ka kɛ a cɛbɔ ye perezidansigi kalafili nata la.        
O la, kumakanw bɛ ka kɔrɔta kaban, « Wenizi » kɔnɔ, k’a fɔ ko Bubu Sise ye Moti marabolo IYƐRIDE cɛbɔ ye san 2022 perezidansigi kalafili la.     
Mɔgɔ b’a ye ka ɲɛ, o tuma, ko Bubu Sise mago bɛ kalafili baaramiɛn na, min ye IYƐRIDE ye walasa ka yɛrɛkofɔ baaraw kɛ, a kɛtɔ k’a yɛrɛ dɛmɛ ni lahawuta nafolo sew ye, a sera ka min sonya a ka tɛmɛni senfɛ gɔfɛrɛnaman kɔnɔ, walasa k’i sama ka yɛlɛn jamana kunna.      
Ka dɔn ko IYƐRIDE ɲɛmɔgɔ lakodɔnnenba fatura kasɔrɔ a ma se k’a kɔ labɛn pariti kɔnɔ, ani hali ka ɲɛmɔgɔ filanan jira, min tun bɛna se ka sannakiritigiba jɔyɔrɔ minɛ.     
O yɔrɔlankolonyalenba nin pariti kun na ye ko filanan ye, min ye nin dukelenmɔgɔcɛfuru kɛli nɔgɔya, bawo IYƐRIDE tun bɛ Ala ka mɔgɔ cilen ɲinini na, min bɛ kɛ cɛbɔ ye perezidansigi kalafili la, hali a mana kɛ Sitanɛ den ye walima mɔgɔ bɔlen jahanama kɔnɔ.     
Dakan goman jumɛn ye nin ye, min kɛra jamana politikifanga filanan ye, ƐRIPEYƐMU kɔfɛ.    
Ko kolomayɔrɔw, cɛbɔya la, min bɛ filanfilan na !      
Maliden si tun tɛ se ka ko min bila a kun na, o kɛra, o tuma.
Bubu Sise y’a yɛrɛ politikibin IYƐRIDE la.   
Ko ye mɔgɔ fila minnu sɔrɔ bakuruba la, utikalo tile 18 san 2020 fangadafiri la, dɔlɔkelen,
nin sababu la, minisiriɲɛmɔgɔ kɔrɔ, Dɔgɔtɔrɔ Bubu Sise, gɛnnen da fɛ b’a ɲini ka segin ka na fulɔwo fɛ, hali n’a b’a dɔn ko Mali fasojama b’ale fɔɔnɔ, a ka jamana maracogo ɲagaminenba kosɔn.      
Murutili wulikajɔ, minnu tun bɛ IBEKA ani Bubu Sise ka baarabila ɲini, n’a tɔgɔ dara ƐMISƐNKI –  ƐRƐFIPE, tun bɛ kiri bɔ ko caman na, IBEKA ka marakɛcogo la, Bubu Sise kɛra o min ka Damanw ani Tajiko minisiri ye, Sɔrɔ ani nafolokow minisiri, o kɔfɛ minisiriɲɛmɔgɔ, k’a dada ɲɔgɔn kan.   
K’a to a kɛra IBEKA ka fanga labaaraminɛn jɔyɔrɔtigiba ye, Bubu Sise bɛna se sɔɔni ka kɛ ƐMISƐNKI – ƐRƐFIPE ɲɛmɔgɔ tɔgɔtigiba ye, k’a sɔrɔ IYƐRIDE kotigiba kura don.    
Tariku ka yɛlɛkoko tɛ fiyewu, nka tanni belebele don ni sen ye, min dilen na kɛ an ka jamana kɔsɔlatariku ma.    
Ko ƐMISƐNKI – ƐRƐFIPE, min ye IBEKA ka fanga ka baarabila ɲini ni k’a sɔrɔ, ka Bubu Sise bisimila, i n’a fɔ a ka ɲɛmɔgɔ tɔgɔtigibaw dɔlakelen, ye neni ye Mali fasojama ka kegunya ma,  nɔ jugu bilalen a ka danbetigiya la ani binkanni kɛli tasibila la mɔgɔ ye,  zuluyekalo tile 10 ka se tile 12 san 2020 mɔgɔfagaw kɛra minnu sabu ye.
Hali ni Mali kiri ma foyi fɔ fɔlɔ o sɛbɛnw kan. 
Hakilijigin na, IBEKA ka saratiwaati de kɔnɔ, Mali tɛmɛna tiɲɛnijuguba kɛli dafɛ jama kan : kɛlɛ, duguw cɛlen ka bɔ dugukolo ja kan pewu, mɔgɔw fagalibaw,     
diɲɛnatigɛw karilen u kuru la, kɛlɛ mɔgɔ wulilenw ka bɔ u sigiyɔrɔw la ani jamana kɔnɔna kunmadogolaw ; ka wari, minnu tun bilala kɛlɛko bolo kan ani KOWIDI nafolow ŋanamunenw sɛbɛnw senbɔ a la, sannikɛsɛbɛnw bayɛlɛmɛni ka dɔ fara u jatew kan, baarabila banbaliw tugutuguli ɲɔgɔn na.       
Ko bɛɛ kuncɛ ni ƐMISƐNKI – ƐRƐFIPE ka zuluye tile 10 ka se a tile 12 wulikajɔlaw dajiliba ye.   
Cogo di ka ɲinɛ ko ƐMISƐNKI – ƐRƐFIPE ka wulikajɔ belebele kɔ zuluyekalo tile 10 san 2020, min ye fasojama wele jamajɛkuluw ka fangabonyabaliya la ani ka ban ka IBEKA lakodɔn Jamana perezidan ye, Bubu Sise, min tun ye gɔfɛrɛnaman kuntigi ye kasɔrɔ minisiriw t’a bolo, tun ye yamaruya dibaga kelen ye ka muguci wulikajɔla bololankolonw la, fo misiri kɔnɔ, ka mɔgɔw faga, minnu ka ca tan hakɛ ye.    
K’a da kan dɔrɔn, fasojama ye wulikajɔ kɛ walasa ka Mali jamana kisi cili ma, a dajira Bubu ni IBEKA fɛ.
Bi, fanga furanna ka bɔ yen sɔrɔdasi fangadaraki fɛ, jolibon ma kɛ min na.        
Sɛbɛko la, fasojama, sagotigiya bɛ min bolo, na se k’i janto a cogoya la.    
O de kosɔn  Musutafa Sibi, IYƐRIDE waati fɔlɔ tɔnden dɔ, alamahinɛna Sumayila Sise la masurunnabaaraɲɔgɔn, y’a dantigɛ ko IYƐRIDE tɛ se, a kun dɔnnen a fɛ, ka jɔ mɔgɔ ka cɛbɔya kɔrɔ, min kɛra IBEKA ka marakɛcogo labaaraminɛn.    
Mohamɛdi Bazumu, cɛbɔ Bubu Sise degelikaramɔgɔ.  -  Ka Bubu Sise to a ye nizɛrika ye a dusukun na ; a muso ye nizɛrikaden ye an’a ka denbaya sigilen don Ɲameyi, san wolonwula kɔnɔ a ye min baara IBEKA bolo.    
Mohamɛdi Bazumu, Perezidan kura min sigira Nizɛri Faransi fɛ, ye bolokɔnɔmɔgɔ ye bi, tɛmɛ tɛ kɛ min kan, dugukolosigicogo politikiw ani dugukolosigicogo fɛɛrɛw baara kɛcogoya la sahɛli kɔnɔ.      
Alasani Watara min bɛ ka kɔrɔ ani Maki Sali jama tɛ min kɔ kɛrɛw la, Bazumu kɛra Faransi ka den mandi ye kabini Perezidan Idirisi Debi nikarabarali kɛra.     
Ni Perezidan Bazumu ye, Faransi ka nafaw lakananen koɲuman don Afiriki tilebinyanfan fan bɛɛ fɛ.   
A kana bala mɔgɔ si la, o tuma, ni Mohamɛdi Bazumu t’a fɛ ka Kati Sɔrɔdasikulu fangadarakila ka kuma mɛn, n’a bɛn’a ɲini waati bɛɛ k’o fanga dɔgɔya, walasa k’i bɛn Faransi ka waatijatesɛbɛn ma.      
Mali cɛmancɛlafanga fanga dɔgɔyali kɔfɛ sɔrɔko ani nafoloko sira kan ni sinsinni ye IYEMOWA ani SEDEYAWO kɔrɔtaliberew kan, dakun wulibali nata bɛna kɛ ka Bubu Sise bila kirike sanfɛ fo k’a lasigi perezidanya sigilan kan.
Ni Mohamɛdi Bazumu ka degelikaramɔgɔya ye, Faransi ka denfaya, kɔsɛmɛni kalata baaraminɛn na, min ye IYƐRIDE ye, Bubu Sise, ni nafolo hakɛba, min sonyana Mali bolo, npalan dalen a disi la k’a cɛlatigɛ,    
tɛna gɛlɛya si sɔrɔ ka kɛ Mali jamana perezidan ye san 2022, ni sariyasunba lafasabulon tun y’a ɲɛ tugu nin cɛbɔya cogoya kan, jogoɲumanya tɛ min na, n’a bɛ sariya sɔsɔ ani n’a tɛ bɛn, min bɛn’a to sɔn kana kɛ o la.   
Ka kɛ ko Maki Sali, Daramani Watara, Rɔki Kirisiyan Kabore ani Eyadema ka kɔkɔrɔdon wulibaliw ma don jate, minnu bɛna sɔrɔ a fɛ nɔgɔya la ten.    
A kana bala an na, ko sɔnni kɔfɛ, min bɛ se ka kɛ, o dalakɔrɔbɔli cɛbɔya la, farati bɛ min na, jeli saralenw k’u bolow fa, minnu hakili bɛna diya kosɛbɛ o tuma, ka na, laban na, cɛbɔ Bubu Sise bɔnnasiraw dajira an na, minnu falenna ani k’u dalabɛn k’a bɛn a don ma, n’a bɛ bala ka kɛ banbagatɔ Sumayila Sise bɛɛniden ye, ni bɔli ye kolonsoni dɔ kan, k’a masɔrɔ u jamu Sise fɛ kabini San 1000.   
fan dɔ fɛ Afiriki, Nizɛri badabolo la, gundow sɛlɛ, minnu kabakoyaw ka bon kosɛbɛ.   
Aliyu Badara Jara  -  Nin koɲɛ in,  min ɲɔgɔnna man ca, bɛ dɔ fɔ bangebaga bɛɛ ye, yaasa u k’u mago don denmisɛnw ka lamɔ na, k’a da a kan an ka jamajɛkulu bɛ jiginjigin yɛrɛ de kan mɔgɔ bɛ cɛnɛ min kan, fo ka taa ɲankata kɛ, juguman na, denmisɛn walekɛcogo kelen pe ye.    
O cogo la, polisi ɲɛmɔgɔba Abudarahamani Alasani, arɔndiseman 1ɔlɔ polisiso ɲɔmɔgɔya bɛ min bolo, ka cɛdenw ye denmisɛn wɔɔrɔ minɛ, sibiridon mɛkalo tile 15 san 2021, nɛgɛkanɲɛ 21 fanfɛla la, k’a da kɛlɛ kan, min kɛra bugɔliw sabu ye ani joginni ni murumafɛn ye, minnu dabɔra a kama.   
Ka bɔ polisikunnafonisun na, a bɛɛ daminɛna, tuma min na kɛlɛ donna denmisɛnkulu dɔ, min bɔra Lafiyabugu kin na, ka na i ɲɛnajɛ Bamakɔ jamana fɛnlamarakɛnɛ yɔrɔ la ani denmisɛnkulu filanan cɛ, min nana ka bɔ Bulukasubugu la, u bɛ si bɛ san 17 jukɔrɔ.    
U ladɔnniyalen, Komisɛri Pɛrɛnsipali Abudarahamani Alasani ka nɔbɔla mɔnenw, sera a yɔrɔ la ni ka denmisɛnw bɛɛ minɛ, minnu sen donna nin kɛlɛ la, min kɛra bugɔliw sabu ye ani joginniw ni murumafɛn ye.   
An kunnafonibagaw ka fɔ la, Bamakɔ arɔndiseman 1ɔlɔ polisiw ka 
teliya sera ka ko jugu bali.       
Denmisɛn wɔɔrɔ, minnu kelenkelenna sɔrɔla ni murumafɛn ye, minɛna ka taa n’u ye polisiso la, sɛgɛsɛgɛliw kosɔn.     
Kulu fila kelen-kelen bɛɛ ye jalaki bin tɔkelendɔ kan.
Kulu fɔlɔ ye telefɔniko gɛlɛya dɔ dantigɛ, min na kɛ kɛlɛ kun ye ani kulu filanan ye jɔlɔkɔko gɛlɛya dajira.   
« An terikɛ dɔ tun ye dɔ ka telefɔni singa ka foto dɔw ta.
Waati min na a tun bɛ ka fotow ta, Bulukasubugu denmisɛn fila nana bin a kan, k’u bɛ telefɔni minɛ a la.   
O laban y’i kanbɔ an ma,  o la, an nana ɲɛfɔliw ka kɛ an ye.   
Kasɔrɔ a ma faamuyali ɲini a kola, Bulukasubugu kulu y’a kɛlɛkɛfari da an fɛ », kulu min bɛ bɔ Lafiyabugu mɔgɔ dɔ ye nin lase. 
K’a kɔ don o la,  Bulukasubugu denmisɛnw ka kulu mɔgɔ dɔ y’a da tulow kan ko  « an terikɛw dɔlakelen ka jɔlɔkɔ minɛna a la. 
O la, an tun nana a minɛ ».  
Halibi an kunnafonibagaw ka fɔ la, ɲɔgɔnsɔrɔ fɔlɔ kɔfɛ, Lafiyabugu kulu kɛlen k’a ye k’a fanga ka dɔgɔn a faden ɲɛkɔrɔ, a seginna a kɔ ka dɛmɛw ɲini. 
Ni k’a fara a kan ko tuma min na u farala, Bulukasubugu kulu denmisɛn dɔ lakoorila Lafiyabugu denmisɛnw fɛ.
O kɛtɔ k’a yɛrɛ lakana ni muru ye, a ye denmisɛn D.D. jogin a barakɔrɔla la. 
A taara ka taa teliya la lapitani k’a furakɛ.
Denmisɛn wɔɔrɔ minnu minɛna, bilala denmisɛnw ka kiriso ka bolo kan ani u tɔw bɛ ka ɲini ni sɛbɛ ye.
Bubakari Payitawo  -  
Kɔkankale yɛrɛ de kɛra Angilɛw ka minisiriɲɛmɔgɔ kɔrɔ, Toni Bilɛri, ka ɲininikɛcakɛda la, laseli kɛlen kɔ cɛmancɛlafanga minisiriɲɛmɔgɔ kiura, Sogɛli Kokala Mayiga fɛ,  
Ka wele bila jamana kɔnɔ faamuyakoba ma sariyasunba ani kalafili yɛlɛmaniw sɛbɛnni kama.       
-maliweb.net-   a welelen cɛmancɛlafanga Perezidan binnen, Kolonɛli - mazɔri min bolobɔlen don, Ba Ndawo, fɛ walasa ka Mali ɲɛmɔgɔw bilasira ka sariyasunba ani kalafili yɛlɛmaniw kɛ,      
ɲininikɛcakɛda Toni Bilɛri bilala bi ɲɛmɔgɔw kuraw fɛ.   
Hakilijigin na, Angilɛw ka minisiriɲɛmɔgɔ kɔrɔ bisimilala Cɛmancɛlafanga Perzidan fɛ, Kuluba masaso la, marisikalo tile 22, san 2021.    
Nin ɲɔgɔnkunbɛn senfɛ, a mɔgɔba fila tun ye jɛɲɔgɔnya bɛnkansɛbɛn sigibajuw jubɔ, minnu tun labanni bɛ senna, fo perezidan Ba Ndawu wulila ka bɔ fanga la.   
Kunnafoni laselenw k’a fɔ la, kunnafoniminɛn wɛrɛw fɛ, Toni Bilɛri ka ɲininikɛcakɛda ni Mali gɔfɛrɛnaman tun bɛnna baaraboloda dɛmɛni fɛɛrɛ kan, cɛmɛncɛlafanga ka siratasɛbɛn waleyali kama.   
Min tun ka kan ka fan fila mɔgɔw bila ka fangabulonw ani kalafiliw yɛlɛmaniw kɛ ka ɲɛ kalow kɔnɔ minnu bɛ na.       
Kow tun bɛ i ko u taara ɲɛ fo k’a kɛ ko ɲininikɛcɛkɛda ye mɔgɔ faamuyalenba fila lana Mali kɔnɔ, minnu tun ye baara daminɛ kaban Jamana Mara ni Fanga Cɛmabɔli minisiriso la ani Jamana Labɛnko kura ta la.     
Fɔlɔ,
Zeni Afiriki ka fasiri dɔ ka fɔ la, Sirili Kulenowiki, ka kan ka ladilikɛla jɔyɔrɔ fa baarajɛkulu kɛrɛfɛ, min bilalen don kalafiligafeba falenni na.   
K’o kɛ k’a da a ka koɲɛdɔn kɔrɔ kan.    
Janko a sen donni, faransɛkanfɔlaw ka tɔnba tɔgɔ la, kalafiligafeba sɛgɛsɛgɛli la Burukina Faso ka kɔn kalafili labɛnnenw ɲɛ nowanburukalo san 2020 la.     
Filanan, Senegalika sariyasundɔnna, Bubakari kante, tun ka kan,
a fana ta la, k’a sendon sariya bakuruba kura labɛnni baarabolodali la,  
Sisan o bɛɛ kɛra ko tɛmɛnen ye.    
Minisiriɲɛmɔgɔ kura y’a ka ban fɔ ko sariyasunba ani kalafili yɛlɛmaniw ka kɛ kɔkan ɲininikɛcakɛda fɛ. 
Ale bolo, 
San 1960, san 1974 ani 1992, Malidenw de y’u ka sariya bakuruba labɛn.   
Munna san 2017,
Ɲɛmɔgɔw ye Erowari miliyon 1 bɔ, min ka ca ka tɛmɛ sefawari miliyon 650 kan, walasa ka sariyasunba baarabolodali dɔ kɛ Mali kama, ka laban ka yɛlɛmani tɛmɛsiraw bin ?
Wa munna san 2020, Mali jamana bɛ wele bila kokura kɔkancakɛda ma k’a dɛmɛ ka yɛlɛmaniw kɛ.   
Kasɔrɔ jamana kɔnɔ jamana kɔnɔ sew b’an bolo ?  
Dɔgɔtɔrɔ Sogɛli Kokala Mayiga, min ye fini wuli ka bɔ tɛgɛ dunan donni kan yɛlɛmaniw na, minnu ka kan ka kɛ Mali la, y’a yɛrɛ ɲininkan tan.   
N’anw ka gɔfɛrɛnaman ye, nin waleyalikɛcogow banna.   
Jamana kɔnɔ kofaamuyakoba de bɛna sin ka bila tuma bɛɛ baara la yɛlɛmaniw bɛɛ kama.   
Danaya ka da an kan, bɛ sɔrɔ o de fɛ.   
a y’o jalatigɛ,
kasɔrɔ dɔwɛrɛ t’a bolo kalo segin kɔ walasa ka kalafiliw labɛn ani ka yɛlɛmaniw kɛ.    
Sogɛli Kokala Mayiga bɛ ka to ka ban hakilila la ko san 60 yɛrɛmahɔrɔnya kɔfɛ ko Mali k’a ka Sariyasunba bila ka sɛbɛn dunanw fɛ.   
A dalen don a la ko nin Cɛmancɛlafanga de bɛna Mali kura so ju sigi.    
Nka, a ka kandi fɛɛrɛw b’a bolo wa, walima a bolo bɛ labila ka fɛrɛ walasa ka se ka sariyasunba yɛlɛmaniw baara kɛ ka ɲɛ ?
Sɔrɔdasiw ani tɔn caman, minnu ma jɔyɔrɔ sɔrɔ gɔfɛrɛnaman kɔnɔ bɛna waati di a ma, min bɛ bɔli kɛ, ka nin ci lase a dan na ?  
Kelen, Kɔkankow minisiri kɔrɔ ka politikitɔn, sɔminen b’a fɛ k’a ɲini ka cɛmancɛlafanga mɔɔnɔbɔ n’a kɔdonni ye ci jɔnjɔnw la, k’i yɛrɛ bila sariyasunba yɛlɛmani na walima « Jamana Labɛn kura sigikafɔbaw » labɛnni.      
Seko ka jɛgɛ lato ji kɔnɔ ni gɛlɛyaw tali ye ka bɔ u nɔ na.
Ɲininkali ka jan yɔrɔ la, sisan gɔfɛrɛnaman bɛ k’a sigi min na.  
Mɔgɔ si, min tɛ Maliden ye, ma bila sariyasunba kelen si sɛbɛnni na, san 2021.
Ɲininkali yɛrɛ-yɛrɛ ye,
Waati b’an bolo k’an yɛrɛ bila yɛlɛmani na wa ?   
Cɛbilen Darame y’o fili fiɲɛ fɛ ka sin gɔfɛrɛnaman kuntigi ma. 
Minisiri kɔrɔ wɛrɛ, Mɛtiri Kasumu Tapo, bɛ hakilijakabɔ kɛ k’a tɛ se ka kɛ ka Mali wuli k’a latilen kura ye kalo segin kɔnɔ.    
W’a bɛ kankarida kɛ sisan ɲɛmɔgɔw ye k’a sin cɛmancɛlafanga mɔɔnɔbɔli ɲinini bɛɛ ma.       
N’u y’a kɛ, an bɛna jigin bɔlɔn kɔnɔ, k’a jira u la ko an tɔw Malidenw tɛ jɛn n’a ye, ko wotekɛsuw dama de kɔnɔ mɔgɔ bɛ fanga ta.   
Mɛtiri Tapo, min ye tɔn sigi Mali labɛn kura kama, b’o kankari da.    
Siyaka Jamutɛnɛ / maliweb.net  -  An fasodenɲɔgɔn, Hamani Ɲangi, FIBA – MƆNI perezidan, filɛ ka baara bila ka bɔ a jɔyɔrɔ la, waatilako la.   
Munna ?    
A jaabi ka nɔgɔn.   
Niyɔriki Tayimu faseri dɔ bɛ diyagoya kafoɲɔgɔnyaɲini kɛli taabolo ye Mali basikɛti federason kɔnɔ hakilila lase.    
Faseri sɛbɛnbagaw b’a lase ko FIBA Perezidan na kɛ o diyagoya kafoɲɔgɔnyaɲini kalama Mali basikɛti federason kɔnɔ, a ka saratiwaati tuma na Mali basikɛti federasɔn kunna, k’a ta san 1999 na ka se san 2007 ma.    
A ladɔnniyalen, zuwɛnkalo tile 10 san 2021, Niyɔriki Tayimu kunnafonidisɛbɛn ani Yumani Uruwayiti Wotisi fɛ, bisigikumaw caman koɲɛ kan, diyagoya kafoɲɔgɔnyaɲini kɛli taabolo ye FEYƐMEBEBE kɔnɔ, FIBA – MƆNI y’a faseri kɔnɔko lase Karamɔgɔba Risari Makikilɛyini ma, a ka jɛlenya kannabilali tigi.   
O laban ye sɛgɛsɛgɛli dayɛlɛ, a jigi b’a kan a bɛ se ka min jaabiw di ZIWOW kɔfɛ dɔɔnin.  
Ka to a t’a yɛrɛ jalaki ni foyi ye fɛnw na, minnu bɛɛ lasera kunnafonisɛbɛn fɛ, Hamani Ɲangi, min bɛ nin bisigikumaw nkalontigiya ni barika ye, y’a ɲaniya k’a senbɔ waati la, k’a to sɛgɛsɛgɛli bɛ senna, ka baara bila Fiba - Mɔni kunna, yaasa k’a ka hɔrɔnya n’a danbe ko, se kɛra minnu ma nin bisigikumaw fɛ.    
O ko la, a k’ale b’u ka bila la, a labɛnnen don baaraɲɔgɔnya bɛɛ fɛ, yaasa sɛgɛsɛgɛlikɛlaw k’u ka ciw kɛ ka ɲɛ.   
O la, i n’a fɔ FIBA kɔnɔnasariyaw y’a ɲɛsigi cogo min na, a ka perezidan-dankan, Sɛki Sawudu Ali Aletahani, de bɛna a jɔyɔrɔw fa a nɔ na.    
FIBA y’i sinsin a ka Perezidan ka hakɛ kan a ka jate k’a jabajɛlen don fɔlɔ ani k’a tana lagamuni si kɛ tuguni yanni sɛgɛsɛgɛli kuncɛli ka kɛ, Diɲɛ basikɛti cakɛbulon y’o laseli kɛ.   
Kunnafoniw ka fɔ la, minnu sɔrɔla Hamani Ɲangi lamini kɛrɛfɛ, Malidenw de bɛ nin janfa ju la, nin tɔgɔtiɲɛw na Hamani Ɲangi juguya la.   
Mgɔ bɛ se ka ko dɔgɔmanin min fɔ, o ye ko nisɔngoyako don an ka jamana bolo, a ja ma diɲɛ ɲɛ na. 
Tuma nin na an bɛ kɛlɛ la n’an farikolo n’an ni ye walasa ka wuli ka bɔ lakana ani hadamadenyako ni politiki gɛlɛya fila kɔnɔ, min  bɛ k’an ka jamana bila nimakaran na kabini san 9, ka bɔ burujali baaraw la ka sin an tɔgɔlamɔgɔw ma walasa u ka kɛ Fankelenfɛjamanaw, Afiriki ani Diɲɛ cakɛbulonw kɔnɔ, mɔgɔ bɛ ko, min kɛra a na kɛ a ka ca san tan ye, jinɛ kɔrɔw lawuli.
Niyɔriki Tayimu ka fasiri t’a jira cogo si la ko FIBA - Mɔni perezidan, Hamani Ɲangi, ye diyagoya kafoɲɔgɔnyaɲini ta ka Mali basikɛtikɛmuso dɔw sɛgɛrɛ, nka farikoloɲɛnajɛ la hakilimaya ni jogoɲumanya b’a fɛ haali, a k’a yɛrɛ bila sɛgɛsɛgɛlikɛlaw ka bolo kan.   
O de kosɔn, a ɲinitɔ a fɛ k’a ka hɔrɔnya ko, a y’a latigɛ k’i mabɔ FIBA - Mɔni perezidanya la, ka to sɛgɛsɛgɛlikɛlaw ka baara kɛ yɛrɛmahɔrɔnya bɛɛ kɔnɔ.   
Min lasera, o bɛ se ka kɛ tiɲɛ ye.    
Nka n’a ma ladɔnniya a la ani n’ale tɛ o diyagoya kafoɲɔgɔnyaɲini kofɔlenw kɛbaga ye, cogo di a bɛ se ka kɛ a kalama, yaasa ka ɲangili kɛ.   
A ka FEYƐMEBEBE kumalasela kɔrɔ, Bakari Sise a bɛ fɔ min ma Bakisi y’o dantigɛ ni jigilatigɛ ye.  
A mana kɛ fɛn o fɛn ye, Hamani Ɲangi na kɛ ka nɔ bila Mali, Afiriki ani hali Diɲɛ basikɛti tariku la.    
Hamani Ɲangi sabu la, Mali basikɛti bɔra a ka farifaga la.   
Ale na kɛ k’a to o ka kɛ Mali farikoloɲɛnajɛ kokɛtaw ɲɛjɔyɔrɔ fɔlɔ ye.  
Jɔnni hakili tɛ a ka Arayiw ani Kɔɔri Lajɛrɛw hakilila ɲumanw na, minnu jaabiw y’a to Mali basikɛti ka se ka galon ka taa Afiriki bili sanfɛ.   
Ka bɔ Mali la, Maliden Hamani Ɲangi y’a ka walisiw jigin FIBA – Afiriki la.
A y’o cakɛbulon fana ɲɛmɔgɔya kɛ ni kunkɔrɔta ani senkola ye.
A ka sebagayasɔrɔw y’a kɛ a jirala, a ɲɛmɔgɔɲɔgɔnw dafalen fɛ Afiriki bangu kan, walasa ka kɛ Afiriki ka cɛbɔ ye FIBA - Mɔni perezidanya la, min bɛ munumunu, n’a dakun tun sera Afiriki ma san 2019 na.    
W’a bɛ tɛmɛ a tɛgɛw kɔrɔtalen, i n’a fɔ bataki batakicicakɛda la.    
Kabini o la, fo ka na se ni koɲɛ ma, min tɛ maliden si tɔgɔdiya, ani fana Mali yɛrɛ, a tun tɛ ka dɔwɛrɛ kɛ ni siraw ani fɛɛrɛw ɲinini tɛ ka diɲɛ basikɛti galon ka taa ɲɛfɛ tuguni, janko Afiriki ta, ni Basikɛti Liga Afirika, ƐNIBEYA sugu dɔ, sigili ye Kigali, nin kalo laban in na.      
A bɛ ye kɛnɛ kan ko n’a tiɲɛna Hamani Ɲangi ye, a tiɲɛna Mali bɛɛ de ye ani a tiɲɛna Afiriki bɛɛ ye.   
Hadama B. Fofana  -  Ka faamuya ani kow yecogoya bɛn ɲɔgɔn ma, yiriwali kuntaala jan dafɛ, masurunnapolisi / sagidalapolisi / fasodenyapolisi bilala sen kan, jɛɲɔgɔnjamanaw kɔnɔ,    
ka masurunnapolisi / sigidalapolisi / fasodenyapolisi taamasen jateminɛni kologɛlɛya Lipitapo-Guruma Jamanaw ka Yiriwali, bɛɛ sen bɛ min na, Ɲɛmɔgɔya ( AYƐLIZE ) ka kowaleyali fɛɛrɛ kɔnɔ ani ka fankelenfɛjamanaw ka masurunnapolisi ka ɲɛfɛtaa ɲɛjɔyɔrɔw ɲɔgɔnsɔrɔyɔrɔ ka siratasɛbɛn labɛnni daminɛ, olu ye Afiriki tilebinyanfan masurunnapolisi ɲɛjɔyɔrɔw ka ɲɔgɔnkunbɛn laɲiniw ye, fɛn wɛrɛw cɛla, min dayɛlɛla, alamisadon zuwɛnkalo tile 24 san 2021, loteli Salamu na n’a bɛna ban zuwɛnkalo tile 25 san 2021.    
A baaraw dayɛlɛli la, Mali Lakanako ani sigidajama lakanani minisiriso cakɛbulonkuntigi, Sɛki Ɛlikebiri Buhu, ye baarakɛjamakow ani nafolokow dɛsɛ dajira an ka jamanaw kɔnɔ, walasa ka lakana cɛsiriko belebelebaw ɲɛnabɔ, minnu ye, fɛn wɛrɛw cɛla, sigidalamɔgɔw cɛ an’u ni sigidalamɔgɔ wɛrɛw cɛ fɔɲɔgɔnkow ye,    
Diinɛko kɛlɛw, 
Dugubakɔnɔna ani dugubadafɛla ntegejuguya, 
Baloko lakanabaliya,
baarasɔrɔbaliya walankatalen,
Faantaya,
fiɲɛbanaw,
mɔgɔmafiyɛnniw dancɛw la ani fiɲɛbanabaw, b’a ɲini lakana sɔrɔli kɛcogoya kura ka bila sen kan, min ka ɲi ka tɛmɛ, min kuntaala ka jan ka tɛmɛ ani bɛɛ sen bɛ don min na ka tɛmɛ.      
K’o kɛ, k’a nafabɔbaga fɔlɔw sen don a la, minnu ye jamaw ye, olu minnu y’a donda an’a yiriwali baarakɛminɛn ye, lakana bɛ kɛ minnu ye.
A y’o fara a kan.
A ka fɔ la, lakana bɛɛ la ɲuman ye, min bɛ jɛ ka kɛ Fanga Lakanakɛbagaw ( ƐFIDEYƐSI ) ani jamaw fɛ.      
Jamaw de cɛla, a y’o pereperelatigɛ, lakanabaliyawalew bɛ labɛn, ani n’u sen bɛ don a la, ani hali ka jɔyɔrɔtigiya di u ma lakanabaliyawalew kɛlɛli la, u bɛ se, siga t’a la,  ka dɛmɛdon u ka ye, k’u ɲɛsigi ani ka sen don, o cogo la, u dɔgɔyali la walasa ka yiriwali kuntaala jan galon ka taa ɲɛ.    
O de la masurunnapolisi / sigidalapolisi / fasodenyapolisi baarakɛcogo dancɛw ni ɲɔgɔn cɛ, tali tɔndenjamanaw fɛ, bɛ ye i ko kalalama, k’a kɛ ko lakana ɲɛfɛtaali politiki, min sigilen bɛ sigidajama ka sendonni kan, lakana kɛli la ɲɔgɔn fɛ, yaasa ka dancɛw ni ɲɔgɔn cɛ kojugubakɛ, dulɔ ni sigɛrɛti yuruguyurugufeerew, jatigɛwalekɛlaw marifatigikuluw  yeli, k’u caya, tungalataga kɛcogoya jugu, dɔrɔguw, maramafɛnw ani hadamadenw latɛmɛni yuruguyurugu la, walasa ka minɛnw ani mɔgɔw lataamani hakililatigɛ, SEDEYAWO b’o min lafasa,     
Mali Lakanako ani Sigidajama lakanani minisiriso tɔgɔlamɔgɔ y’o ɲɛfɔ.   
Kulosi Gurutifɛni ka bɔ Hansi Seyidɛli tɔgɔlacakɛda la, y’a dajira ko kabini a bilali sen kan, san 2015 la, san kɔnɔ ɲɔgɔnkunbɛnw cakɛbulon bɛ Hansi Seyidɛli tɔgɔlacakɛda ( ƐFIYASIYƐSI ) ka fɛɛrɛko ani nafoloko senkɔrɔmadonni sɔrɔ ani ko baaraɲɔgɔnya kɔnɔ ni Burukina – Faso, Benɛn, Gana, Mali, Nizɛri ani Togo jamanaw polisiw ye, u b’a ɲini ka fɛɛrɛw bila sen kan, minnu b’a to polisi ni jamaw bɛ baara kɛ baaraɲɔgɔnya surun kɔnɔ, yaasa ka lakanabaliya, min bɛ ka jiidi, kɛlɛ nin jamana ninnu kɔnɔ.     
A ka fɔw la, a bangera Afirirki Tilebinyanfan politki ani fangabulonw kolatikɛlaw, mɔgɔ sugandilenw ani sigidajama ka baarkɛbagaw bɛɛjɛŋaniya kɔnɔ, yaasa ka kojugubakɛ, dannatɛmɛkokɛ ni ɲankata ye, diinɛko faamuyako gɛlɛn ani lakanako bagabagali suguya tɔw bɛɛ kɛlɛ ka ɲɛ, ni fasodenw bilali ye, k’a taa a fɛ, lakanako fɛɛrɛw n’a baarakɛcogow kɛli la an’u bilali sen kan.      
Lipitapo-Guruma Jamanaw ka Yiriwali, bɛɛ sen bɛ min na, Ɲɛmɔgɔya ( AYƐLIZE ) tɔgɔlamɔgɔ, Mahamani Tahiru, ka fɔ la, nin lakana kɛli ɲɔgɔn fɛ an’a ɲɛnabɔli baarakɛcogo kura bisigilen don k’a bɛ na ni jaabi ɲumanw ye lakanabaliya ani forobabasigi tiɲɛni kɛlɛli hukumu kɔnɔ ani ko sisan lakanakow kolomayɔrɔw an’u cɛsikow ɲɛkɔrɔ, sigidajama sendonni lakanabaliya kɛlɛli la ani mɔgɔw ni minɛnw ka lakana ɲɛsigili la, kɛlen bɛ ko kolomayɔrɔ dɔ ye, jɔda bɛ min na jamanaw yiriwali la.       
Hukumu kɔnɔ, ka Lipitapo-Guruma Jamanaw ka Yiriwali, bɛɛ sen bɛ min na, Ɲɛmɔgɔya ( AYƐLIZE ) ka nin fankelenfɛjamanaw ka baarabolodali bila sen kan ka ɲɛ ani Hansi Seyidɛli ye bolodiɲɔgɔnma bɛnkansɛbɛn dɔ bolonɔbila, min sababu la Lipitapo-Guruma Jamanaw ka Yiriwali, bɛɛ sen bɛ min na, Ɲɛmɔgɔya bɛ kandi kɛ ka kɛ masurunnapolisi / sigidalapolisi / fasodenyapolisi ka ɲɛjɔyɔrɔw ɲɔgɔnsɔrɔyɔrɔw ka baara, min bɛ to senna, cakɛbulon turuyɔrɔ ye,     
a y’o ɲɛfɔ tan.
Diyetirisi Poholi, Alimanw ka faraɲɔgɔnkanjamana lasigiden min bɛ Mali kɔnɔ, y’a dajira k’ale ka jamana ka bilasirali tɛna dɛsɛ laɲiniw sabatili kama.    
An k’a jira ko Bamakɔ ɲɔgɔnkunbɛn b’a ɲini, fan kelen fɛ ka kunnafoniw di ɲɔgɔn ma hakililaw taaɲɛ kan ani kɔsalakoɲɛdɔnw ni fasodenya / sigida / masurunna polisi hakilila bilali sen kan Afiriki tilebinyanfan kɔnɔ, ani fan wɛrɛ fɛ, ka baaraboloda nataw bugunatigɛ ani fankelenfɛjamanaw baarabolodali ɲɛjɔyɔrɔw ɲɔgɔnsɔrɔyɔrɔw baaraw, masurunnapolisi / sigidalapolisi / fasodenyapolisi ka ɲɛfɛta kama Afiriki tilebinyanfan kɔnɔ.   
Siratigɛ kɛrɛnkɛrɛnnen na, a b’a ɲini ka faamuyali ani kow yecogoya bɛn ɲɔgɔn ma, yiriwali kuntala jan dafɛ,     
ka masurunnapolisi / sigidalapolisi / fasodenyapolisi hakilila bila sen kan jamanaw kɔnɔ, minnu ye jɛɲɔgɔnw ye.    
ka masurunnapolisi / sigidalapolisi / fasodenyapolisi taamasen jateminɛni kologɛlɛya AYƐLIZE ka kowaleyali fɛɛrɛ kɔnɔ ani ka  fankelenfɛjamanaw ɲɛjɔyɔrɔw ɲɔgɔnsɔrɔyɔrɔw ka siratasɛbɛn  baaraboloba labɛnni daminɛ, masurunnapolisi / sigidalapolisi / fasodenyapolisi ka ɲɛfɛtaa la Afiriki tilebinyanfan kɔnɔ.    
Musa Sanba Jalo  -  Maramafɛnbila, bɔli kɛlɛdenkulu la, bolodon kokura ani bilali kura kɛlɛbolo kɔnɔ ( DEDEYƐRI ) koɲɛnabɔjɛkulu perezidan, Zahabi Uludi Sidi Mohamɛdi, y’a ka koyecogo di Alize Bɛnkansɛbɛn waleyali kan.   
Sɔrɔdasiw ŋaniya, ka Bɛn bɛnkansɛbɛn min bɔra Alize baarataabolo waleyali kɛ k’a dafa, wolola ɲuguɲuguw ani ɲinɲimiw la.    
Tɔnw caman walima tɔnw faraɲɔgɔnkankuluw, politiki paritiw faraɲɔgɔnkankuluw, ani hali jɛrɛjɛkuluw b’a waleyali juguya la, k’a to a cogoya la tan.     
Zahabi Ulidi Sidi Mohamɛdi, min ka cakɛda bilalen don, kabini san 2015, kɛlɛden kɔrɔw donni na lakana ani kana baarakɛbagaw cɛla walima u laseginni nɔgɔyali sigida baaraw la, kumana Alize Bɛnkansɛbɛn waleyali koɲɛ kan, min bɛ ka sɔsɔ Malidenw fɛ.     
A welelen Walaha jabaranin kumaso kɔnɔ, Mali kɔkankɔw minisiri kɔrɔ, sɔnna ko ɲɛfɛtaaw kɛra a Bɛnkansɛbɛn kofɔlen waleyali la, gɛlɛyaw n’u ta bɛɛ, a bilali la sen kan, kɛnɛ kan.     
Mɔgɔw ye, minnu bɛ Bɛnkansɛn waleyali juguya la, SEYƐNIDEDEYƐRI kotigi y’i dantigɛ gafe, min lakodɔnna Bamakɔ maramafɔntigikuluw ni Mali gɔfɛrɛnaman cɛ, san 2015 la, waleyali kɛli kama,  hali ni hakili ka kan to a fan dɔw la.    
I n’a fɔ bɛnkansɛbɛnw bolonɔbilalenw fanba diɲɛ ɲɛfɛ, Zahabi y’a da tulow kan, k’a ka gɛlɛn bɛnkansɛbɛn ka waleya a ɲɛma.   
Ani ko baaraminɛn dama don, min b’a to taa ka kɛ bɛn na, k’a kɛ cogo la Malidenw ka kuma ɲɔgɔn fɛ, u ka danaya da ɲɔgɔn kan bɛn dɔrɔn tɔgɔ la.    
Siga bɛ mɔgɔ minnu na, n’u b’a jate ko Mali bɛna tila, mɔgɔ welelen y’a ɲini u fɛ u ka muɲu ani ko ko laban na, malidenw bɛɛ bɛna ɲɔgɔn sɔrɔ.    
An b’a fɛ an fasodenɲɔgɔnw k’a faamuya ko an bɛ wulikajɔ kologɛlɛn na ka taa bɛn na, ani k’o sɔrɔli bɛna gɛlɛya, n’an ma an bolow di ɲɔgɔn ma.     
A y’o dantigɛ.    
K’u lataa ɲɔgɔn kɛrɛfɛ, danaya kokɛtaw, minnu ɲɛsigira bɛnkansɛbɛn fɛ, i n’a fɔ sarati minnu ka kan ka kɛ ka bila DEDEYƐRI ɲɛ, fɔkabɛn kɛra fanw ni ɲɔgɔn cɛ ni fɔkabɛnna ka dɛmɛ ye ani diɲɛ lakanabaga, minnu yɛrɛkɛra Mali la SEYƐSIYA ( Bɛnkansɛbɛn Kɔlɔsi Jɛkulu ), SETEYƐSI ( Lakana Baarakɛlakulu Fɛɛrɛtigi ) hukumu kɔnɔ ani kɛnɛ kan.    
Danaya kokɛta jɔnjɔn kɛra jɛkayaalaw bilali ye sen kan maramafɛntigikuluw ani Mali lakanakɛbagaw cɛ, k’a bila Kolatilenni Waleyali Lataamanan ( MƆKI ) ka fangatigiya kelen kɔnɔ, min ka jɔyɔrɔtigiya ye ka danaya lasegin fanw ni ɲɔgɔn cɛ ani ka sigiyɔrɔkelen dagaw lakana, minnu dabɔra DEDEYƐRI kama ani k’o kɛ kasɔrɔ maramafɛbila ma kɛ.    
San saba DEDEYƐRI baaraw daminɛ kɔfɛ, Zahabi ye kɛlɛdenw jatebɔlen hakɛ di.   
Kɛlɛden 3 000 laɲini na kɛlɛbolo labɛnnen kura kama, kulu bolonɔbilalaw kɛlɛden kɔrɔ 1 800 de ye FaMaw sɛgɛrɛ.   
A y’a sɛmɛntiya, k’olu bɛna u sendon jatigɛwalekɛlaw kɛlɛli la Mali tɔgɔ la.   
Ani k’a ɲɛmisɛnninw fɔ, kɛlɛden kɔrɔw tɔw, minnu tɛna don kɛlɛbolo labɛnnen kura kɔnɔ, bɛna kɛ min ye.    
Hakili ka kan ka jigin wa, ko DEDEYƐRI bilali kɔfɛ, o sirilen don bɛn taabolo la ani ɲɛfɛtaaw kɛbaliya, bolo bɛ se ka da minnu kan ?
Fɛɛrɛw Ɲininiw Tɔgɔlacakɛda ka fɔ la, DEDEYƐRI dakun kelen-kelen bɛɛ la, danabaliya fanw ni ɲɔgɔn cɛ nana ni dɔ farali ye waati bolodalenw kan.   
Tɔgɔlacakɛda y’a da kɛnɛ kan ko gɔfɛrɛnaman bɛ gɛrɛntɛ sigi DEDEYƐRI kan, ni seginkɔ ye waati bɛɛ a ka kandiw kan, janko MƆKI doni tali la, ani fangabulon yɛlɛmaniw lasumayali ye.   
Amadu Sidibe – politikiko ani diinɛko garibuw ka jamana kɔnɔ, ganselikumafɔlaw ani taɲininaw tugulen bɛ minnu kɔ, minnu lamininen don ni kojugubakɛla mɔgɔ kuntanw ye, minnu ye maliden caman daji walasa ka jo di u yɛrɛ ma sariya sɔsɔ kɔnɔ, an b’a fɔ Farajɛw, minnu y’an ka bɔnɛw latigɛbagaw ye, filɛ ka Erowari miliyon 100 bɔ ka Alize Bɛnkansɛbɛn gafe lateliya, o min waleyali ye Malidenw tila-tila.    
Kabini IBK, Faransi ani Erɔpu kelenyatɔn m’a dabila ka Alize Bɛnkansɛbɛn wajibiya, u b’a fɔ Malidenw ka nafa bɛ min na.   
I ko n’olu de b’a dɔn tiɲɛ na, ko min ka ɲi Malidenw ma walima ayi.  
Nin bɛnkansɛbɛn bɛ mɔgɔ kuntan caman balo, ka bɔ Bamakɔ ka se Kidali, walasa ka fɛɛrɛw bɛɛ sɔrɔ k’a latɛmɛ.   
San o san, a bɛ wolo sefawari miliyariw la, minnu bɛ tila-tila jalamugutigi maramafɛntigiw ani mara mɔgɔlankolonsiw cɛ, minnu bɛ balo Malidenw ka bɔnɛ an’u ka saya la.    
I ka wari dɔrɔn di Afirikika ma.
A bɛn’a ka du bɛɛ faga i ye, n’o ka kan. 
A bɛn’a kalan kɛ tomon ye, ka fɛnsɔrɔbaaraw bolofaraw bɛɛ tiɲɛ walasa ka jamaw nalonni to senna.
Erɔpu kelenyatɔn ye Erowari miliyon 100 hakɛ di cɛmancɛlafanga ɲɛmɔgɔw kama (kulu kura, IBEKA kɔ ).         
U bɛna sigifɛn juguw bɛɛ lakunun ani Jamana kumakan sankɔrɔtalanw walasa ka sira da mɔgɔ bɛɛ ɲɛ, minnu bɛna u kologɛlɛya u bolo.     
K’a da a kan foyi tɛ yen u tɛna min kɛ wari kosɔn.   
Mɔgɔ minnu ye Mali dugujukɔrɔ la dumanyɔrɔ feere kasɔrɔ u t’a dɔn fɛn min b’a kɔnɔ, u tɛna fɛn min kɛ wajibi la, o kɔni tɛ bɛnkansɛbɛn ye.
An y’a daminɛ k’a dɔn munna sɔrɔdasiw sinna ka falenni cun yɔrɔnin kelen ka kɛ politikimɔgɔw ye ani ka jamana politiki fangabulonw bɛɛ minɛ ka kɛ u bolokɔnɔfɛnw ye.    
O bɔlen kɔ yen, bɔnɛ tɛna a kelenna abada.    
Ture Abuduli Karimu, mɔkɛ mandi…,
N jigi b’a kan i ka kɛnɛ.
Kɛnɛya ani jogo ?
Hali ni ne b’a dɔn a ka gɛlɛn ka jogoɲumanya sɔrɔ ani ka kɛ kɛnɛya ɲuman na Mali la.    
Jamana na, fɛn bɛɛ bɛ se ka kɛ yɔrɔ min na.
Jamana min na, dan si tɛ yen, dankun bileman si.
Minnu fanga ka bon jamana.    
Cɛ fangatigiw, cɛ jamana ɲɛmɔgɔw nɔ na. 
Jamana, yɔrɔ min na Sariyasuba bɛ sɔsɔ bɛnkansariya fɛ ani o kɔ ka o bɛnkansariya kelen o sɔsɔ. 
Ka tɛmɛ o bɛɛ kan !   
K’i jɔ diɲɛ bɛɛ ɲɛna ani k’i kale k’i bɛ bɛnkansariya labato ani ka mɔgɔw kɛ k’a labato, ani sariyasunba bɛɛ ɲɔgɔn fɛ.   
Bɛnkansariya min tɛ yen ni Sariyasunba sɔsɔli tɛ ani sariyasunba tɛ yen, fo n’a y’a sɔrɔ sariya bakuruba don.    
K’i kale k’i bɛ tasumakami to i bolo ji kɔnɔ ?
O de ye Mali. 
Fɛn bɛɛ bɛ se ka kɛ !     
Mɔkɛ mandi,  ne hakili la, fɔkabɛn fɛɛrɛw fura ka kan ka sɛbɛn malidenw bɛɛ kun.   
Walasa k’an kalan ka furancɛ don an ni politiki cɛ.
Bawo, ko min bɛ ka kɛ tɛ dusukun ni kunkolo to a cogo la.   
Mɔkɛ mandi.   
N y’a mɛn ko Kati fɔlifɛnjɛrɛkulu, hakɛto, n bɛ fɛ k’a fɔ SEYƐNITE, tun b’a fɛ ka yafa kɛ SEYƐNIYƐSIPE ye.    
Baarakɛden b’a fɛ ka lajɛyalisɛbɛn di a ka baaratigi ma.   
Sisan kɔni a ka nɔgɔn,   
I b’i ka fangadafiri kɛ, 
I b’i ka barokɛyɔrɔ sigi, hakɛto, i ka SEYƐNITE ani o kɔ foyi ! 
K’a kɛ ko yafa kodon ! 
Sew bɛɛ bɛ Mali ye !    
Awɔ mɔkɛ mandi !   
Malidenw bɛɛ ka kan ka fɔkabɛn fɛɛrɛw kalan.   
An ka kan k’an fara ka bɔ an hakili la.
Min ye tiɲɛ ye, nin politikiɲɔgɔlɔn ma se a dan na.
A ɲɔgɔnlɔbɔ caman  bɛ kɔ.
Fasojama  t’a dɔn, ɲɛmɔgɔw ka sira t’a la ani jugu hakili t’a la k’a dabila abada.    
Tigɛsɔnya « opiyomu » ( ɲɛnaminifɛn ) tɛna mago ɲɛ bilen.    
Fo k’i magobɔ ani ka furancɛ don i n’a cɛ.
Ɔnhɔn kɛ, n mɔkɛ, Mali fasojama ka baarabolodasɛbɛn b’a bolo.   
Politikiɲɛmɔgɔw ka baarabolodasɛbɛn b’u bolo.    
Politikimɔgɔw, minnu ka baara lajɔra waatinin na, taw b’u bolo.     
Dɛwɛrɛ bɛ jatigɛwalekɛlaw bolo
Banbaganci - kɔrɔ - nataw bɛ k’u mara u yɛrɛw ye.
Sedewawo, Faransi,  Erɔpu ani Irisi, olu bɛɛ ka baarabolodasɛbɛn b’u bolo.
Nin bɛɛ la, Mali bɛ kunfɛtaa la a yɛrɛ ma ten, baarabolodali tɛ min na.    
A ma kɛ dɔwɛrɛ ye Maliden dɔw bolo « gato » kɔ.
Faransi, Erɔpu, Alizeri ani Irisi fana bɛ fɛ ka gato min tila.    
A fɔra ko « Barikani » bɛna taa ani ko « Otan » de bɛna na.   
Nin bɛɛ la, an ka ɲɛmɔgɔw bɛ sunɔgɔ la.    
Mɔkɛ mandi, n tɛna janya nin sen in na.   
N bɛ ka yafa in makɔnɔ ni muɲu ye, min na kɛ da belebele laban dayɛlɛli ye ko kuntanw bɛɛ ye.    
Kiritigɛko jugumanba. 
Ni wasabulon sugandilen Kati, hakɛto, cɛmancɛkolatigɛjɛkulu sigilen Kati,   
bɛ se ka danbe segin Kati sɔrɔdasiw ma, u ka fangadafiri fila la ?
Danse fangadafiri wɛrɛ ye ani dɔwɛrɛ tuguni ani tuguni !
Mɔkɔ mandi, cɛmancɛlafanga bɛnkansariya ye fɛnjɔsifini ye sisan, nafa si tɛ min na.  
Sɔrɔdasi perezidan, perezidan dankan tɛ min na, SEYƐNITE min tɛ Wasabulon makɔnɔ bilen ka yafa kɛ. 
Bɛnkansariya bɛ mun wɛrɛ yɛrɛ fɔ ?   
N ɲinɛna kalo (118 ), hakɛto, 18 kɔ.
O dɔrɔn de tora an ye bɛnkansariya la.
An k’a makɔnɔ ni k’a filɛ !
K’an bɛn taratadon bataki 105nan kama.  
Ni Ala sɔnna !    
Kureyisi ka bataki  -  Sɔrɔ ani nafolokow minisiri, Aluseni Sanu, ye jɛkabaara tali kokura waleyali kumaɲɔgɔnya dadon Mali Jamana ani Diɲɛ Warisoba cɛ, taratadon wulafɛ, zuwɛnkalo tile 29 san 2021.   
Perezidanfɛɲɔgɔnye dɔ senfɛ ni Waribon baarakɛkulu sigilen ye Mali la, min ɲɛmɔgɔya bɛ Kofi Nuwe, Waleyaliw waatilaɲɛmɔgɔ, bolo ani bɔlɔlɔ kan ni Diɲɛ Waribonba jɔyɔrɔtigiw ye, minnu sigilen don Wasintɔni ( IYƐSIYA ), Sɔrɔ ani Nafolokow minisiri ye kumafalen kɛ ni Waribonba ka Waleyali Politiki cidenjama kiimɛnikɛlaw op – 7 . 30 ye, waribonba ka waleyaliw daminɛni kokura taabolo kan.     
A kumaɲɔgɔnyaw senfɛ, minisiri Sanu seginna Mali gɔfɛrɛnaman ka kandiw dafalen hakililatigɛliw kan, ka jɔ kandiw bɛɛlajɛlen kɔrɔ Mali ye minnu ta Diɲɛ kɔnɔ.     
A ye soronadoni kɛ, Banki ka waleyaliw Mali la, minnu bɛ yen, tali la kokura, k’u dafa ani k’u se u dan na ani waleyali kuraw labɛnni.    
Waleyaliw waatilaɲɛmɔgɔ ye Diɲɛ Waribonba ŋaniya dantigɛ ka to Mali bilasirali la, ka tɛmɛ baarabolodaliw bilali la sen kan ani baarabolodalenw minnu bɛ senna, k’u ɲɛ sɔrɔ.    
Minisiri ye Diɲɛ Waribonba ɲɛmɔgɔw fo u ka labɛn na k’u ni Mali Jamana celaw kologɛlɛya ani ka segin k’a ka labɛn fɔ ani gɔfɛrɛnaman ta ka baara kɛ o siratigɛ la.    
Mali yiriwaliko Jɛɲɔgɔn fɔlɔ, ni jamana kɔnɔ ani fankelenfɛjamanaw ka baarabolodaliw wari bɔli ye, minnu ka ca ni 29 ye, n’u yiriwalinafolobɔ mumɛ bɛ taa i jɔ dolariwari miliyari 1, 8 na, k’a bɛn sefawari miliyari 910 ma, Diɲɛ Waribonba bɛ baara kɛ ni gɔfɛrɛnaman ye baarabolodaliw bilali la sen kan, minnu bɛ tali kɛ sirabadilanw la, togoda yiriwali la, hadamadenya magoɲɛfɛn fɔlɔw ( kalan, kɛnɛya, ji saniman ) la, baarakɛnafolo dɛmɛ na, Jamana labɛnko kura ani marakanmabɔli la, dugubaw yiriwaliko la, seko ani dɔnko la, jɛrɛjɛkuluw la, sigida lamini na, dun-ka-fa la walima tuguni kɛnyɛrɛye baarabolofara dɛmɛni na.       
MƐFU  -   Jamana Lafasalikiritiɛgɛla ka nɔminɛni k’a bɔ a yɛrɛ la, ɲɛfɔli bɛ sɔrɔ bɔlɔlɔkankojugubakɛ sariya taabolow kɔnɔ.
A siratigɛ la, sigiyɔrɔ dugukolo ka sebagaya sariya kɔrɔw bɛ wuli ni sariya sariyasen 2 waleyali ye, min b’a ko kɛlɛli laɲa ka taa ɲɛ, o min bɛ ka fanga sɔrɔ Mali la.    
Fɔcogo wɛrɛ la, jamana lafasalikiritigɛla kelen-kelen bɛɛ, minnu bɛ yɔrɔ la bɔlɔlɔkanja « wideyo » walima bɔlɔlɔkankuma « ojo » bɛ mɛn min na, bɛ se ka nɔminɛnw dadon, n’a y’a jate ko hadamadenya danbɛ, minnu latiɲɛna ka ka kan latilen.    
Komini 4nan kirida y’o de kɛ.    
Yaasa jogoɲumanya ka kɛ forobayɔrɔw la, 
a ka kan mɔgɔ minnu garijigɛ b’a la ka lamɛn ka se hakɛ dɔ la, ka dɔn ka se hakɛ dɔ la, ka jama kɛ u kɔ ka se hakɛ dɔ la, ka misali ɲuman jira, k’a da a kan mɔgɔ wɛrɛw bɛ tugu u kɔ ani ka misaliw ta u ka kokɛtaw kan.    
Ni mɔgɔ dɔnnen don, i man kan bilen k’i yɛrɛ bila ko dɔw la, n’o tɛ ɲangilibere ka kan ka bin i kan k’a kɛ misali ye.    
Musa Gindo, Kiritigɛla  -   Kidali dakun kɔfɛ, bɛn bɛnkansɛbɛn kɔlɔsilijɛkulu ka waatilabaara 42nan kɛra Kayi, marisikalo tile 29 san 2021.    
Bolonɔbilali kɛbagaw ka fɔ la, kɔnɔko caman, minnu na fangabulonw yɛlɛmanikow minnu bɛ bɔ bɛn bɛnkansɛbɛn falenni na, sɛbɛnnen bɛ ɲɔgɔnye kunw la.          
Nin waatilabaara 42nan kuntaala bɛna kɛ tile fila ye.    
Bɛn bɛnkansɛbɛn bolonɔbila kɛbagaw hakili b’a la ka bɛnkansɛbɛn kɔnɔko yɔrɔ caman kofɔ.
O la, a labɛnbagaw ka fɔ la, kumaɲɔgɔnyaw bɛna tali kɛ, ka caya, feburuyekalo tɛmɛnen latigɛlikɛɲɔgɔnye kɔlɔsili kan, Maramafɛnbila, Senbɔli kɛlɛ la ani Bolo donniko kura baara la ( DEDEYƐRI sennatiyalen ) taabolo teliyalen labanni, ani musow sendonni bɛnkansɛbɛn baaraw la, politiki lafisayali kan.     
Kuma bɛna kɛ yiriwali baarabolodaliw dakun kura daminɛni koɲɛ fana kan.      
Nin ɲɔgɔnkunbɛn kɔnna dɔwɛrɛ ɲɛ, min kɛra Kidali, feburuyekalo tile 12 tɛmɛnen.     
Bɛnkansɛbɛn bɛn kama bolonɔbilali kɛbagaw danfaralenw y’u nisɔndiya ani ka wasa ni nin taaliw ye yɔrɔ wɛrɛw la.   
O b’a laɲini,
u ka fɔ la, ka Malidenw sen don ani k’u ladɔnniya bɛn bɛnkansɛbɛn cogoya la.
An ka hakilijingin kɛ ko nin bɛnkansɛbɛn kɔlɔsilijɛkulu ɲɔgɔnkunbɛn bɛ ka kɛ waati min na hakililaw bɛ ka caya politikiko yɛlɛmaniw dafɛ, perezidansigikalata nataw ɲɛsigili la.  
Kayi musow ma to kɔ a ko la an’u bɛ k’a bilali sen kan lakɔlɔsi ka ɲɛ.     
KAFO y’o dantigɛ.    Bɛnkansɛbɛn bɛn kama kɔlɔsilijɛkulu ( SEYƐSIYA ) ka waatilibaara 42nan baaraw kɛra Kayi, marisikalo tile 29.
bɛnkansɛbɛn bolonɔbilali kɛbagaw ka fɔ la, kumafalenw kɛra a kɔnɔko yɔrɔ caman kan nin ɲɔgɔnkunbɛn senfɛ.     
O kɔnɔko yɔrɔw cɛla, fangabulonkow yɛlɛmaniw kɛli, minnu bɛ bɔ bɛnkansɛbɛn na bɛn kama, lakana ani yiriwali koɲɛw b’olu la.      
Kɛnɛ kan, Kayi musow ka tɔnw ani dɛmɛdonjɛkuluw ka kolatilenjɛkulu biro y’a dantigɛ k’ale tun kɔrɔtɔlen bɛ ka SEYƐSIYA ka nin waatilabaara 42nan makɔnɔ marabolo kɔnɔ.      
An ka hakilijigin kɛ ko SEYƐSIYA taako filanan don yɔrɔ wɛrɛ, Kidali ta kɔfɛ.       
Kayi jɛrɛjɛkuluw mɔgɔw ye SEYƐSIYA ka nin waatilabaara taako marabolo kɔnɔ hakilila fo, 
Mmu Fofana Sisoko Ramata, Kayi marabolo KAFO perezidanmuso, y’a dajira ko nin ɲɔgɔnkunbɛn y’a to olu ka bɛnkansɛbɛn bɛn kama faamuya ka ɲɛ.   
A y’a sɛmɛntiya, o bɔlen kɔ yen, ko musow bɛ bɛnkansɛbɛn bɛn kama bilali sen kan lakɔlɔsi ka ɲɛ.   
Jamana bɛnɲini minisiri, Kolonɛli Mazɔri Isimayeli Wage ka fɔ la, nin ɲɔgɔnkunbɛn in ye paraɲɛ kelen ye tuguni ka taa bɛnɲini ani bɛn fanfɛ Mali la.     
O bɔlen kɔ yen, Minisiri y’i sinsin sumayaw kan, minnu sɔrɔla bɛnkansɛbɛn bɛn kama bilali la sen kan.     
O bɔlen kɔ yen, a y’a ɲini « jɛkabaara ka kɛ fan danfaralenw cɛ, walasa ka tɛmɛ kɛ cɛsirikow kan ɲɔgɔn fɛ, jamaw ka hɛrɛ kama ». SEPEYA b’a fɛ k’a sen bɔ Bɛnkansɛbɛn bɛn kama bilali la sen kan. Faraɲɔgɔnkankulu Azawadi jama kama ( SEPEYA ) bolonɔbilala bɛnkansɛbɛ bɛn kama ani bɛnɲini ye bagabagali kɛ ko a b’i sen bɔ DEDEYƐRI ( Maramafɛnbila, Sen bɔli kɛlɛ la, Bolo donni baara la / Sen donni kokura ) taabolo la.     
Wideyo dɔ kɔnɔ bɔlɔlɔ barokɛyɔrɔw kan, a jɛkulu jɔyɔrɔtigiw bɛ DEDEYƐRI perezidan jalaki k’a bɛ fɛ k’u ka jɛkulu fara.    
SEPEYA bɛ fisamanciya kiri fana bɔ Zahabi Sidi Ulidi Muhamɛdi la SEPEYA kɔnɔ.     
Minisiri kɔrɔ b’i ban jalaki minnu bɛɛ la .        
A fana bɛ jalaki bin, a ta fan na, SEPEYA Sekeretɛri zenerali kan, k’a b’a fɛ ka « kɛlɛdenw sen don a la, minnu man kan ka ta DEDEYƐRI kɔnɔ ».   
An ka hakilijigin kɛ ko jɛkulu dɔw, i n’a fɔ Banni jɛkulu Alize bɛnkansɛbɛn na, bɛ ka wuli k’i jɔ nin don laban ninnu na, k’i ɲɛsin nin bɛn ani bɛnɲini min bɔra Alize taabolo la waleyali ma.      
Baarakɛdenw bɛ k’u ka doniw siri walasa ka segin u woloduguw la.    
Du dɔw ntuloma ka nin sotaga kɛra sababu ye ka na ni nanbarako kura ye.    
Ni baarakɛdenw dɛsɛ ye, bin bɛ kɛ baaratigiw kan ni nanbara kɛcogo kura ye, min bɛ fanga sɔrɔ san o san ka taa a fɛ ni fɛɛrɛ kuraw ye, minnu foyi tɛ ye kɛnɛ kan.    
Ni sanjikisɛ fɔlɔw ye dugukolo sɔrɔ dɔrɔn, baarakɛdenw b’u ka doniw siri yaasa ka segin foro kɔnɔ ka taa bolobɔli kɛ.    
Wa, o waati kɔnɔ, ka baarakɛden sɔrɔ, o ye kunnadiya ye. O la, nanbaratɔw b’o kɛ sababu ye ka nafa ɲini ni baarakɛden tɔgɔw dɔ ka jɛɲɔgɔnjuguya ye.       
Bi-bi in na, baarakɛdendibaga dɔw ɲɔgɔnsɔrɔkulu walima a fɔ nanbaratɔw, wele bɛ minnu ma ni mago jɔra u la, n’u b’u ka saratiw fɔ, ka tugu ɲɔgɔn na, n’o ye dɔrɔmɛ 2000 ye, k’o kɛ baarasara ye ani dɔrɔmɛ 400, k’o kɛ tajisɔngɔ ye.    
N’o kɛra dɔrɔn baarakɛden dɔ bɛ kofɔ i ye.   
U b’o kow kɛ Bamakɔ ba bolo fila kan.    
N’u ka kow kɛcogoya ye, a yecogo fɔlɔ la, mɔgɔ hakili tɛ taa nanbara la, nk’a bɛ ye k’a kɛ baarabila de ye u fɛ.     
Ne ye baarakɛden fila sɔrɔ K. bolo, dɔrɔmɛ 4000 saratiwari, baarakɛdenw ( kelen tara dɔrɔmɛ 4000 na, o ye min bɛ tobili kɛ ani tɔkelen tara dɔrɔmɛ 3000, min bɛ yɔrɔ lasaniya ).    
U ye kalo kelen kɛ. U kɛlen kɔ k’u ka saraw minɛ, u fila bɛɛ tununna ɲɔgɔn fɛ, tile kelen. 
Dɔgɔkun kelen o kɔ, min bɛ yɔrɔ lasaniya bɛ n wele telefɔni na ka yafa ɲini n fɛ, bawo a kɛra a ma wajibi ye ka taa.  
Ni ka ɲɛfɔli kɛ n ye, ko n k’an hakili to n yɛrɛ la, bawo ko labɛnnen don baarakɛdenɲinina ani baarakɛden bisigilenw cɛ.      
Tuma min na i b’o baarakɛdenɲinina wele tuguni, a bɛ lahidu ta i ye k’a bɛ nɔnabila dɔ ɲini i ye ani kɔfɛ a bɛ ban k’i ka welew ta.    
Ko labɛnnen don, a baarada, minnu bɛ cidenwariw minɛ ani baarakɛdenw cɛ. Wa, u yɔrɔ ka jan ka se baara la ani minnu bɛ ta masurunnamɔgɔya kosɔn, an’u ka mɔgɔbonyabaliya bɛɛ bɛ min kalama, mɔgɔ t’a dɔn i bɛ min kɛ. Mago dun don, min bɛ yen. Aminata Konate, gadonmuso, b’a ɲɛfɔ an ye  ten.          
Ninnu ye kokɛcogow ye, minnu labɛnnen don koɲuman, n’u tun bɛ kɛ fankelenfɛjamana  jamana dɔw la.   
Sisan Malidenw y’a kɛ balosɔrɔsira ye, hali u tɛ siran.    
Ni baarakɛdenw kɔni bɛ munumunu kɛ du ni du, olu bɛ sɔrɔ kɛ ka caya.     
Waati sera an ka jɛ ka dan sigi nin kokɛcogo la, min bɛ k’a daminɛ ka fanga sɔrɔ an ka faaba kɔnɔ ani o paraɲɛ kura kama, Asitan Tarawore ye ɲɛnabɔcogo sɔrɔ a la, walasa a baaradenɲibaga ka se k’a ka wari lasegin kasɔrɔ mankan ma bɔ a lla.     
A kɛra ne na, wa, n ye cɛ lana kasɔrɔ n ma wari laseginin kuma fɔ a ye ani n tun ye polisikɛ 2 lana, minnu y’a bolo don nɛgɛ la n bara.        
Miniti 30 o kɔfɛ, a y’a ka cɛw dɔlakelen wele a ka wari bila n ka « kɔnti » kɔnɔ, o yɔrɔnin kelen, ale y’o fɔ an ye.   
Ayisatu Konare - Ɲɛfɔcogow bɛ hadamadenya koɲɛw bɛɛ la dɔnniya sira fɛ.    
Anw ka gɛlɛya, ka ɲɛfɔliw kɛ olu la, bɛ sɔrɔ, ka caya, dusukunkamikami fɛ, an b’a koɲɛw jateminɛ ni min ye.    
K’a ta Amadu Goyita ka yɛlɛmani na, k’a to a ye fanga sinamatɔnw kumalasela  ye, ka kɛ IBEKA ka gɔfɛrɛnaman minisiri kumalasela ye, ka tɛmɛ Mɛtiri Bacili ani Sogɛli Mayiga ka kɔkankale la ka bila IBEKA la ( saratiwaati filanan ), ka se Bubu Sise ka donni sankɔrɔtalen ma IYƐRIDE la, min tɛ dɔwɛrɛ ye ƐMI SƐNKI – ƐRƐFIPE pariti dɔ kɔ, min y’ale binni kɛbagaba dɔ ye, kasɔrɔ IBEKA ka gɔfɛrɛnaman kuntigi tun don, Mali politikikɛnɛ ma tila a ka basigibaliya, min bɛ da ndalen na, dali la kɛnɛ kan an ye.          
N’an ka politikiɲɛmɔgɔw ka falenfalenniw bɛ se ka filɛ i n’a fɔ basigibaliya, danaya dun tɛ se ka kɛ a la k’o baaraw bɛ fɛn lase Mali politiki hadamadanyako kɛnɛ kɔnɔ, k’a ɲɛsin politiki baaraɲɔgɔnya ani faraɲɔgɔnkan taabolow yecogo ma.     
O cogo la, an bɛ gɛlɛya sɔrɔ k’an ka politikimɔgɔw faamuya, k’a da a kan an sigilen don ni ko caman ye u bolo.      
N’an b’u jalaki tuma dɔ la n’u ka kow kɛli ye k’u fɔ ɲɔgɔn kɔ, k’a da a kan an miiriya kɔnɔ an bɛ fɛ k’u ye ka kɛ misaliw ye, kasɔrɔ u yɔrɔ ka jan o la an’u yɔrɔ janyalen bɛna kɛ o la waati bɛɛ.    
An b’a kɛ i ko an b’u sen bɔ an ka sigidajama mɔgɔya la, n’a bɔli an kun na k’u y’an ka sigidajama kɔnɔfɛn dɔ ye.       
U ka kow bɛ fɔ ɲɔgɔn kɔ k’a kɛ i ko aw ni ne, bawo yann’u ka kɛ politiki kɛbagaw ye, an ka sigidajama mɔgɔw don, an ka jamajɛkulu mɔgɔw, ni jogo kelenw ye, minnu b’anw na. 
Fasodenjuguw tɛ, wa mɔgɔw fana tɛ, minnu ɲɔgɔn ma da.    
Politiki kɛbaga kelen-kelen bɛɛ, n’a hakili mɔna ka se hakɛ dɔ la, b’a miiri k’an ka sigidajama ka gɛlɛyaw ɲɛnabɔcpgo b’ale bolo.     
O la, walasa k’a ka ɲinitaw lasɔrɔ, a tɛ siga ka fɛɛrɛ bɛɛ kɛ, minnu bɛ se ka kɛ k’a ka laɲini sɔrɔ.      
O sɔnyɛrɛye dusukunnako, Masalowu tun y’o kofɔ kaban, wa, politikimɔgɔ dama ka ko tɛ, nk’a bɛ hadamaden si de la, k’a kɛ ko danfɛn don mago bɛ min na, ani nege, minnu cogo tɛ dɔn ka ban.       
O mago, anw kelen-kelen bɛɛ b’o ye an yɛrɛ la, nka k’a kɛ ko hakɛw danfaraw b’u la ani waatiw danfaraw.                   
K’a kɛ misalija ye, lakana ( baara ) mago bɛ kɛ baarantan na. Ni baara sɔrɔla kaban, a b’a ka ɲini k’a ka mɔgɔya layiriwa, walasa tɔw ka bonya da a kan, yann’a k’a ɲini k’a yɛrɛ sɛmɛntiya walima k’a yɛrɛ dilan n’a ɲini ye ka jɔyɔrɔtigiyaw sɔrɔ ka taa ɲɛ tuguni (se kuraw sɔrɔli) yaasa ka dɔ fara a fanga kan.    
Mɔgɔ bɛ waleya fɛn o fɛn kɛ, hakilijakabɔ b’a kɔnɔ, ani kiimɛni k’a bila hadamadenya sariyasun kɔnɔ, ani sɔn bɛ se ka kɛ a la ka se hakɛ min ma yann’a ka lasabati.    
Kasɔrɔ min bɛ se ka kɛ ani min kɔnnen don, olu dɔnnen don, ani politiki latigɛli bɛɛ, sɔn bɛna kɛ walima sɔn bɛ se ka kɛ min ma, n’a bɛ bɛn fɛn ma sɔn bɛ kɛ min na.          
Ɲɛfɔli cogoya wɛrɛ, mɔgɔ bɛ se ka min sɔrɔ Mali politikimɔgɔ jogo la, o bɛ kɛ hakililako gɛlɛya kɔnɔ.
Mali la, politiki hakililako bɛ i ko a bɛ dan kuma labɛnnen fɔli dama ma politikitɔnw kɔnɔ.      
O kosɔn, fɛn bɛɛ bɛ i ko a bɛ se ka kɛ.    
Kasɔrɔ, hakililako ye pariti taamasiyɛn, a bugunatigɛ an’a hakili ye, a bɛ sira don sugandiliw kɔrɔ ani ka latigɛliw taabolow taafan jira.     
N’a majɛ kɛra, « nikun jɛlen » tɛna kɛ pariti la.     
A jateminɛnan fɛn wɛrɛ bɛ bɔ ko la, n’o ye ko demokarasi taabolo sigilen don miirinakow fanga kan ani « negew ka diyagoyafanga » ani fana sɔrɔta barika.       
Ko min ka fisa, ka caya, politikimɔgɔ mɔgɔlafilila kannabilalen ka sebaga ma, i n’a fɔ a b’anw fɛ cogo min na.           
Kasɔrɔ, jogoɲumanya tɛna se ka sɔn ko sɔrɔta ka bila hadamaden sanfɛ.     
Kuma laban na, dɔw bɛ fɛn min wele, ni yɛlɛko ye, ko basigibaliya ( sɔn kolon ) politiki la, bɛna se fana ka mankutu ni hakilimagaya ( jogo ɲuman ) ye, n’o ye politiki kɛbaga ka se in ye k’a yɛrɛ bɛn a lamini politiki wajibiyakow ma.     
O sigikan na, jɔyɔrɔ tɛna kɛ jogoɲumanyako la, bawo politiki la « min don » bɛ « a ka kan ka kɛ min » ni san cɛ ( saratilako ).         
O la, a bɛ ye k’a fɔ ko jogoɲumanya ɲinini  politiki la, hali n’o ka kan, o bɛ bɔ laɲini fu fɛ, bawo an ka sigidajama yɛrɛ la sigikan tɛ jogoɲumanya la bilen.      
Leyi Dorisi  -   Don nataw la, Kana minisiri, Kolonɛli Sajo Kamara bɛna kɛ Risi ka dunan ye Lakana lajɛrɛ dɔ la.   
Sendaɲɛ kelen ka taa sɔrɔdasiyabaara bolodiɲɔgɔnma kologɛlɛyalen daminɛ ma jama fila ni ɲɔgɔn cɛ wa ?      
Mali ni Risi y’a ŋaniya ka bolodiɲɔgɔnma kologɛlɛyali sennateliya jamana fila cɛ.    
Taratadon, zuwɛnkalo tile 16, san 2021, Risi lasigiden min bɛ Mali la, Anatoliyewisi Goromiro, bisimila la Mali Kana minisiri Sajo Kamara fɛ.     
Mɔgɔba fila ninnu ye kumafalen kɛ lakana koɲɛ kan ani sɔrɔdasiyabaara bolodiɲɔgɔnma kologɛlɛyali.
An y’o mɛn laseli dɔ kɔnɔ.      
Kumaɲɔgɔnya Kolonɛli Kamara ni Anatoliyewisi Goromiro cɛ fora Maliden caman fɛ ani k’a diya u ye, olu minnu, kabini waati jan na, bɛ ka wele kɛ gɛrɛɲɔgɔnna na walima hali n’a ma kɛ dɔwɛrɛ ye Putini ka jamana sɔrɔdasiya kɔkɔrɔmadon na.    
Dakan yɛlɛkoko la, a ɲɔgɔnkunbɛn bɛ ka kɛ waati min na Barikani, Faransi kɛlɛbolo, y’a ka sɔrɔdasiya bolodiɲɔgɔnma dulon ni Mali ye.     
Risi lasigiden ye wele yɛrɛ bila Mali ma, ka tɛmɛ a ka Kana minisiri fɛ, k’a sen don Lakana Ɲɔgɔnye dɔ la, min ka kan ka kɛ Risijamana na waati nata la.     
Jɔda belebele bɛ ɲɔgɔnkunbɛn min na Putini ka jama bolo.   
Kabini zuwɛnkalo tile 25 san 2019, Risi ni Mali ye sɔrɔdasiya bolodiɲɔgɔnma bɛnkansɛbɛn dɔ sigi.   
A gafe lakodɔnna Sɛrigeyi Suwagu ani Kana minisiri kɔrɔ, Zenerali Dahiru Danbele, fɛ, san 2019 Kɛlɛbolo lajɛ kɛrɛfɛ, Risijamana na.  
Kɔkankow minisiri kɔrɔ ka taama Risi faaba kɔnɔ, kɔnna nin bolonɔbila ɲɛ san 2019 zuwɛnkalo tile 10.   
Kalo naani o kɔfɛ, dakun tun sera perezidan IBEKA de ma ka Risi lasigiden min bɛ Mali la, bisimila, ɔkutɔburukalo tile 17, san 2019.
Kumafalenw cɛma, ɲagali ani galabu kura donni jamana fila cɛkow la, minnu ye tarikulakow ye, 
Kabini Iniyon Sowiyetiki waati, Risi ye Mali dɛmɛ, a ka yɛrɛmahɔrɔhya lɛrɛ fɔlɔw la.    
Mohamɛdi Keyita  -  An ka ntɛnɛndon, zuwɛnkalo tile 21 san 2021 bɔkɔ n° 1076 la, an tun y’a bila sɛbɛnfura ɲɛ fɔlɔ la,        
A jalakilen ni nafolomugu lasaniyali ye Bamako ni Dakaro furancɛ la ( kabini waati jan ), Habibu SIsoko lajɛyalen Mali kiri fɛ, kabini nɔwanburukalo san 2020,     
Bi, ni ladilicakɛda, Kɔnsilitingi ƐSIYAYƐSI perezidan, Ngadu Fali Kani, ka jaabili hakɛ ye,    
k’a kɛ Senegali kunnafonisɛbɛn, Liberason na,
Sɛgɛsɛgɛli kun 
Sɛgɛsɛgɛlikɛlaba ka cakɛda ( BEVEZE ) ka in sɛgɛsɛgɛli bɛ tali kɛ Sibi togoda yɛrɛmarakafo ka baara kɛlenw ɲɛnabɔli kan waati la, ka bɔ san 2019 zanwuyekalo tile 1ɔlɔ ( fɔlɔ ) la ka se desanburukalo tile bi saba ni kelen (31) ma. 
A laɲini ye ka hakililatigɛ ko Sibi yɛrɛmarakofo ( CEYƐRIYƐSI ) bɛ ka mara ni sɔrɔko, nafasɔrɔ ni kɛcogo ɲuman saratiw ye ani ka bɛn sariyaw ani baarabɛnkanw ma, minnu bɛ senna. 
Sɛgɛsɛgɛli baaraw ye tali kɛ kɔnɔnakɔlɔsili kiimɛni, marakɛcogo, nafoloko ani jatebɔ ɲɛnabɔli, minɛnko ani dugukoloko ɲɛnabɔli, fasodensɛbɛnw ɲɛnabɔli, baarakɛlaw marali, faciyɛnkow ɲɛnabɔli ani sigidalajama ka se fɛɛrɛw.      
Fan dɔ fɛ, BEVEZE ka ci ye bolonkɔnijaasere sinni ye kɔlɔsili jɔnjɔnw la, bilasiraliw tugulen don minnu na k’a to se ka lafisaya ani fan wɛrɛ fɛ, ka hakili da nafoloko kɛcogoya juguw kan, ka bɔ majɛliw la minnu bɛ kɛ sariyaw ni baarabɛnkanw labɛnw na.  
BEVEZE ka komagɛlɛyaliw walasa ka mara kɛcogo juguw latilen. 
Sibi togoda yɛrɛmarakafo komini ka kolatigɛjɛkulu ka kan : 
Ka hakili to baarakɛjɛkulu sigilenw baarakɛcogo la.
Sibi togoda yɛrɛmarakafo « mɛri » ka kan ka : 
A ka marali ɲɛfɔ foroba la, ka bɛn ni sariyasɛbɛnw ye, minnu bɛ senna.
Ka yɛrɛmarakafo ka se yɛrɛmakiimɛni kɛ waati bɛɛ
Ka baarakɛnafolo  lajɛyali taabolo labato.
Ka sɛgɛsɛgɛli kɛ waari ladonnen marata la, ka bɛn ni baarabɛnkansɛbɛn ye, min bɛ senna. 
Ka Sibi dugu n’a dafɛlaw Dugulabɛn Misalijaba bila sen kan.
Ka so jɔlenw ani dugukolo jɔbali, minnu dira yɛrɛmarakafo ma, jatew fara ɲɔgɔn kan ani ka fɛɛrɛw tigɛ u donni kama « komini » faciyɛnw na.
K ‘a hakili to fasodensɛbɛnw gafew datuguli n’u lajɔli la san bɛɛ desanburukalo tile 31 don. 
Ka kurudi kɛ forobabaarakɛlaw ma ani ka dɔ fara u ka ɲɛfɛtaa kan, ka bɛn baarabɛnkansɛbɛn ma min bɛ senna.  
Ka hakili to komini cakɛda minɛnw jatebɔ kɛli la, ka bɛn ni baarabɛnkansɛbɛn ye min bɛ senna.
Ka kunbɛnnijɛkuluw sigi sen kan, minɛnw ni magodilankow sɔrɔliw senfɛ, ka bɛn ni sariyasɛbɛnw ye, minnu bɛ senna.   
Kati kubeda « kumandanba » ka kan : 
ka kɔlɔsili boli dantigɛligafew ani fasodensɛbɛnw gafew kan.
Waaribontigi ka kan : 
ka Sibi yɛrɛmarakafo nisɔngɔw ni wusuruw bɛɛlajɛlen minɛ ka bɛn ni nisɔngɔ labaarali sariyaw ye.
Ka sɛgɛsɛgɛli boli waari sɔrɔtaw Bilayɔrɔ kan ka bɛn ni baarabɛnkansɛbɛn ye min bɛ senna.
Nafoloko kɔlɔsilikɛla ka kan : 
Ka kalosabalaselisɛbɛnw labɔ komini nafoloko cogoya bɛɛlajɛlen kan.
Sibi yɛrɛmarakafo Wariladonnenw Musakatigi ka kan : 
ka kunkɔrɔwari kɛ ɲɔgɔn kan, min wajibiyalen don baarabɛnkansɛbɛn fɛ, min bɛ senna.  
Sibi yɛrɛmarakafo Wari min bɛ kɔn ka bɔ musakatigi ka kan ka : 
ka kunkɔrɔwari kɛ ɲɔgɔn kan min wajibiyalen don baarakɛsariyɛ fɛ, min bɛ senna.
Kɛcogoya juguw nafolokow la
Nafolo kɛcogoya juguw hakɛ bakuruba, min bɛ nin dugumana na,  bɛ ta i jɔ sefawari dɔrɔmɛ 27 087 130 (miliyon mugan ni wolonwula ani ba bi segin ni wolonwula ani kɛmɛ ni bi saba) la.  
WALEYAW LATƐMƐNI AN’U KOFƆLI KIRITIGƐBULONBA JATEBƆW BOLOFARA ƝƐMƆGƆBA MA SƐGƐSƐGƐLIKƐLABA FƐ ANI JAMANA LAFASASARIYATIGI MIN BƐ BAMAKO DISITIRIKI KOMINI III ( SABANAN ) WARIKOKIRISO LA , SƆRƆKO ANI NAFOLOKO DONI BƐ MIN KAN, NI K’A BƐN, 
Musakaw kɛcogoya juguw yamaruyalenw ma, ka se sefawari dɔrɔmɛ 1 022 830 (miliyon kelen ani ba mugan ni fila ani kɛmɛ segin ni bi saba) ma.
wari sɔrɔlenw kɛcogoya juguw ladonnen ka se sefawari dɔrɔmɛ 24 104 400 (miliyon mugan ni naani ani ba kɛmɛ ni naani ani kɛmɛ naani ) ma. 
sɔrɔ labaarabaliw minnu ma ɲɛfɔ, ka se bakuruba la sefawari dɔrɔmɛ 1 159 900 ( miliyon kelen ani ba kɛmɛ ni bi duuru ni kɔnɔntɔn ni kɛmɛ kɔnɔntɔn ) ma. 
Sibi togoda yɛrɛmarakafo marali sɛgɛsɛgɛli kɛli k’a lafɛrɛ bɛ bila jɛɲɔgɔnya hukumu kɔnɔ Sɛgɛsɛgɛlikɛlaba ka Cakɛda ani Farajɛlatɔnba Cidenw ni ɲɔgɔn cɛ. 
A b’a ɲini ka hakililatigɛ ko dugubaw ni togodaw yɛrɛmarakafow bakuruba la ani Sibi ta kɛrɛnkɛrɛnnenya la b’u ka kɛtaw kɛ ani k’u ka jɔyɔrɔtigiyaw fa mara kanmabɔli bilali la sen kan ni k’o kɛ ka bɛn baarabɛnkansɛbɛn ma, min bɛ senna.  
Kunnafoni walankatalenw kama.
NET_RAPP_CR_DE_pdf (bvg-mali.org) . U filɛlikɛla ba tan caman tun don, latɔmɔnenw koɲuman ka fara ɲɔgɔn kan « Canannimɛni » fɛrɛba kan Siniwajamana na, alamisadon zuluye tile 1ɔlɔ.
U wɔyɔtɔla bandari bekebele tɛmɛni na, min dulonnen don sannakurun « helikɔpitɛri » la, ani k’a masiri ni wɔlɔsɔ ni mantaraka ɲɛgɛn ye, u tun nana Siniwaw ka Kominisi Tɔnba ka san kɛmɛ ɲɛnajɛ ɲɛnamɛya.
Wa pankurun tɛmɛtɛmɛni dayɛlɛni na, taamasiyɛnni tun tɛ se ka jɛya kɛ tɛmɛ a kan. 
Tɔn, min tun bɛ fanga la kabini 1949 san, kasɔrɔ ani mɔgɔ ma jɛ a la, tun hakili b’a la kɔsɛbɛ ka to Sini marali la. 
A ɲɛnajɛ tun ye sababu ye siniwafanga bolo k’a ka baara kɛlenw da kɛnɛ kan, kabini a dogo ka sigi la, san 1921 zuluyekalo la Sangayi, Faransi ka maradugu kɔrɔ la.
Ni jamanaɲɛmɔgɔ Kizi Jinpingi ka fasodenya cɛsirilen kɔrɔfɔ ye, tɛgɛrɛ jijalen warawarala min na. 
A seginen ka kɛ jamana fangamaba ye, abada Sini tɛn’a to tuguni gɛrɛntɛ ka sigi a kan jamana tɔw fɛ, i n’a fɔ nansarajamanaw ka walifasomara waati walima zapɔnɛw ka firinkan tuma (1931 – 1945).  
Sankɛmɛɲɛnajɛ kosɔn, siniwafanga, jama ɲɛnabɔli donbagaŋana, ye ko kɛ k’a bonya alamisadon.
Bandari panni kɔfɛ, jateden 100 dulonna sankolo la, k’o kɛ « helikopitɛri » bi saba ɲɔgɔnna fɛ. 
Kɛlɛkɛpankurunw tugura o la, o kɔfɛ pankurunkulu kalenkalennikɛlaw, min ye sisi ɲɛ caman bila siniwaw ka faaba kunna. 
A kɛlen k’i jɔ Mawo ciyɛntabaga jɔyɔrɔ la, siniwaw ka bi jamanaden fɔlɔ y’i sɛmɛ o mɔgɔba lakanadibaga kan, min kanunen don halibi siniwa caman fɛ, yaasa k’a ka fanga dili don.
Ka nin bɛ kɛ, a da tugulen mɔgɔ miliyon tan caman kasaaralenw kan, fangasigibaga ka kunfɛtaapolitikiw la (Galonniba ka taa ɲɛ, dɔnko ni seko yɛlɛmaba) walima mɔgɔ kasaaralenw  bɛnkanfanga kanubagaw ka wulikajɔlaw ɲangili senfɛ, san 1989  Canannimɛni fɛrɛ kelen in kan.
PeSeSe « sekeretɛri zenerali  » y’a ka kɔrɔfɔ daminɛ ni kan sumanen ni giriman ye. 
N jɛɲɔgɔnw, n teri mandiw,
A b’a ka kuma tigɛ-tigɛ ni « kominisiw » ka ko kɛlen tɛmɛnen dɔw ye, ka hakililatigɛ ko « marikisisimu » bɛ to jamana bereminɛkala ye, sɔrɔko yɛlɛma kologɛlɛnw n’u ta bɛɛ kabini san 40, sɔrɔ sugufiyɛ sabu la. 
Kɔrɔfɔ mɛɛnna ka tɛmɛ lɛrɛ kelen kan.
Jama, kununen su cɛmancɛ  la walasa ɲɛnajɛ ka se ka kɛ u ɲɛna ni ka sɛgɛsɛgɛli bonda camanba cɛci, tun bɛ i ko a bɛ sunɔgɔ.  
Jamanaɲɛmɔgɔ b’a dɔn, o bɛɛ kɔ, tuma min a k’a kumakan kɔrɔta walasa a ka tɛmɛ tɛgɛrɛfɔw kan.
Fiɲɛ wulila ni ka sanji na. 
Mɔgɔw, i n’a fɔ cɛ kelen, ye sanjiminɛnan bileman don u kan na, min tun dira u ma. 
Tile seginna ka na kɔrɔfɔ laban na, kasɔrɔ « Ɛntɛrinasiyonali » (dɔnkili) bɛ ka pɛrɛn, yanni ntuganw bilali ka kɛ ani fununbaraninw ɲɛ caman. 
A kɛtɔla ka bandari ncininw finifana, jama farala, mɔgɔw bɛɛ jɛtɔla ka Fasokanu dɔnkili da. 
Kamalennin san 25 dɔ, min ma son k’a tɔgɔ fɔ, ko ale nisɔndiyara n’a ɲɛnajɛ ye, k’a kɔrɔ kɛ ale ye Pariti tɔnden don nin y’a san kelen dama ye.   
Ne bɛ waso ni n bangeli ye an ka waati in na.   
A ko ten Azansi Faransi-Pɛrɛsi ma.     
Dugu jama jiidili teliman, min ma jateminɛ, nana ni gɛlaya ye sirabakan boli siratigɛw la.    
Babili saba ba kunna, o n’a ta bɛɛ, ka bɔ ba kininfɛbolo la ka dugu cɛmancɛ sɔrɔ, o ye ko gɛlɛnba ye.   
Hali ni magoɲɛnabɔliw dagayɔrɔba tɛ Bamakɔ, dugu cɛmancɛ, ba numanfɛbolo ye mara cakɛdaw sigiyɔrɔ ye.
Ba kininfɛbolo jama wajibiyalen bɛ ka ba tigɛ, wa, o ye ko gɛlɛnba ye sɔgɔma ka taa wula la.    
Kabini sɔgɔma nɛgɛkanɲɛ 6, hii bɛ kɛ Bamakɔ - Senu pankurujiginyɔrɔ sira kan.
Mɔgɔw tɔgɔlabolifɛnw, jamadonimobiliw, bolifɛn sen sabaw, takisiw, motow…, bɛ kegunya kɛ ka siraw bɔ u yɛrɛ ye.
O la, a ka kan cogo min, dimin – dimin bɛ ye a la. 
Sotarama bolila Lamini Jire ka fɔ la,
O ferekew ju bɛ sɔrɔ polisi dɔw ka jogojuguya fɛ, minnu, yann’u ka sirakanboli ɲɛnabɔ, bɛ wari de minɛ sira bolibagaw la.
Fahadi babili labɛnnen don ni sennamɔgɔ tɛmɛyɔrɔ ye.   
Nka, o tɛmɛyɔrɔ fana bɛ minɛ motobolilaw fɛ, n’u tɛ ɲɛnabocogo si to sennamɔgɔw bolo.   
Dugu cɛmancɛ lasɔrɔli ye yɛrɛɲini dan ye.   
Alu Tarawore, lafasalijɛkulu tɔnden, bolo, gɛlɛya kunw bɛ ɲɛfɔ Bamakɔ sirabakanboli la, fɛnw wɛrɛw cɛla, ni polisi dɔw jogo, siraw dɔgɔya, bolifɛn sen sabaw, mototakisiw ye.     
Ɲɛmɔgɔw ka kan ka ko dɔw kɛ ka sirabakanboli nɔgɔya.
a ko ten.
Kalaban-Kura ni Dabanaani ( dugu cɛmancɛ ) furancɛ bolili ye lɛrɛ kelen ni tila de kɛ an bolo.      
Aminata Goyita, fɛnkɛnɛfeerela Wonida sugufiyɛ la, b’o fɔ - fɔ ni dimin ye.
Polisi lasidan, Jakarija Jara, b’a jate ko : polisiw n’u ka magan bɛɛ sirabakanboli sariyaw labatoli kama, sira bolibaga dɔw b’a ɲini ka baara gɛlɛya u bolo.    
O bɛ wolo ɲagami na, waati dɔw la, sirabakanboli la.
Sirabakanboli falenfalenni, min dabɔlen bɛ ka sirabakanboli nɔgɔya Bamakɔ, n’a ta bɛɛ, ba kininfɛbolo sigibagaw bɛ gɛlɛyaw sɔrɔ tuma bɛɛ ka numanfɛbolo lasɔrɔ ani o kelen don fan dɔ o fana fɛ baarawuli ani baarajigin na.    
Babili wɛrɛ ba Joliba kan Bamakɔ, mago bɛ ka jɔ.   
Inza tarawore ( baraminɛkalanden )  -  Hamani Ɲangi kɔkɔrɔdonjɛkulu ye soronadon kɛ zuwɛnkalo tile 29 tɛmɛnen, kunnafonilajɛ dɔ senfɛ, a ka mɔgɔba lajɛyali kama, koɲɛ na, a fɔra min ma « diyagoya kafoɲɔgɔnɲini Mali basikɛti federason kɔnɔ ».     
A bɛ nkalon bisigikumaw kofɔ Hamani Ɲangi juguya la, o sira kelen fɛ, k’a ka kɔkɔrɔdon wulibali kɛ Kayi woloden ye.
Nin waati gɛlɛn kɔnɔ, an bɛ ka tɛmɛ min fɛ, ni siratigɛ bɛ yen, an ka ɲi min na bi, o kɔni ye Mali basikɛti de ye.        
An ye ŋanaw ye a jamakuluw siraw bɛɛ fɛ, ɲɛmɔgɔw ka bolodon fɛ, Hamani Ɲangi bɛ minnu cɛla.    
Ka tɛmɛ a kan, ka kɛ Mali basikɛti federason perezidan ye, ka tɛmɛ a kan, a kɛra Farikoloɲɛnajɛw minisiri ye, a dusulakow fɛ, nin Kayi woloden in ye Mali bandari sankɔrɔta kosɛbɛ, k’a fɔlɔ Afiriki dakun na ( FIBA Afiriki ), o kɔfɛ diɲɛ basikɛti cakɛda dakun bɛɛ sannada, FIBA Mɔni, na.    
A ka kan ni bilasirali ye, k’a kɔkɔrɔdon.    
Yusufu Sidibe, Hamani Ɲangi kɔkɔrɔdonjɛkulu mɔgɔ dɔ, y’o soronadon. 
A ka fɔw la, ni Hamani Ɲangi bɛ gɛlɛya la, Kayi bɛɛ de bɛ gɛlɛya la, o kelen don Mali bolo ani Afirirki bɛɛ.    
K’a da a kan, a y’o fara a kan, Mali de bɛ ka jira bi, bolonkɔni jɔlen don Mali de la ani Afiriki fana de bɛ k’a ja latiɲɛnen ye nin bisigikumaw fɛ.     
Bisigikumaw, k’a da a kan an bɛ sɛgɛsɛgɛli danfaralenw jaabiw makɔnɔni na, mara taw ani kiri taw.     
Yeelen bɛɛ ka da nin bisigikumaw kan walasa tiɲɛ na bange.
Yusufu Sidibe y’o kɔkɔrɔdon.    
Seereya caman wɛrɛw kɔfɛ Mali basikɛti federason perezidan kɔrɔ kan, lajɛ kumakɛla, Nbayi Kɔnte, ye Malidenw wele u k’u bolo don nin koɲɛ in kɔrɔ walasa ka Hamani Ɲangi ka jɛlenya da kɛnɛ kan.    
Burama Kamara  -  O dusukunnako de don, min bɛ baroda mɔgɔw la sisan, k’a da Minisiriɲɛmɔgɔ kura, Sogɛli K. Mayiga, ka taama kan ka taa bɔ Minisiriɲɛmɔgɔ binnen, Dɔgɔtɔrɔ Bubu Sise ye.    
A mɔgɔw ma Sogɛli ka nin latigɛ, ka Bubu Sise kunbɛn, faamuya ka ɲɛ.   
A mɔgɔw b’a jate ko Sogɛli, ale yɛrɛ, de ye bolonkɔni jɔ, waati bɛɛ, Bubu ka marakɛcogo jugu la ani hali k’a kɛlɛ fo k’a wuli ka bɔ fanga la.     
A ma se ka ɲɔgɔn kɛlɛ a koɲɛ la, olu bolo, Sogɛli mago ma jɔ abada Bubu ka ladilikanw la.   
Olu kɔni b’a miiri ko kunfɛtaa dama de don.    
U tigɛlen don a kan ko nin taama in tun kun ye dɔrɔn k’i ɲagarilabɔ Bubu la, n’o tɛ, foyi wɛrɛ.     
Mɔgɔ tun bɛ se hali k’a lakɔlɔsi ɲɔgɔnkunbɛn jaw kan ko Sogɛli tun bɛ k’i jija ka bɔ mɔgɔbonyala fɛ ani ka kɛ sanga la, a mɔgɔ dɔ y’o ɲɛfɔ.     
Nka a baroda la, u bɛɛ bɛ miiri ko Minisriɲɛmɔgɔ ka kan ka nin tulonw jɔ walasa k’i kɛ baara kan teliya la, bawo, waati caman ma to a bolo tuguni.    
Ibarahuma Njayi  -  Fɛnw ko don janko i ko sogo, tulu, sukaro, nɔnɔ, malo.     
Kabini waati la, an bɛ ka dɔ farali teliman ye magoɲɛfɛn fɔlɔ dɔw sɔngɔ kan Mali sugufiyɛ kan.      
K’o kɛ, gɔfɛrɛnaman ka maganw bɛɛ kɔ ka magoɲɛdumunifɛn fɔlɔw sɔngɔ basigi ani k’u sigi ka ɲɛ walasa Maliden sannikɛlaw ka fɛnw sɔrɔ, minnu bɛ dun ka caya, sɔngɔ la, mɔgɔw bɛ se minnu kɔrɔ, n’i dɛmɛkɛwaari dali ye kan.        
Nk’o n’a ta bɛɛ jagokɛla sariyasɔsɔla dɔw b’u yɛrɛ bila ka dɔ fara u ka sɔngɔ kan.   
K’a ɲɛsin o cogoya o ma, kumaleselisɛbɛn dɔ kɔnɔ, min labɔra dɔgɔkun tɛmɛnen kɔnɔ, gɔfɛrɛnaman b’a gɛlɛya ka jama hakililatigɛ, ka tɛmɛ DEZESESE fɛ, k’ale bɛ ka baara bilabali kɛ a ka sannikɛse makaranni kama.   
O cogo de la, fɛn dɔw, minnu bɛ dun ka caya, sɔngɔw sigira k’u danw fɔ, a y’o kunnafoni di.
A kumalaselisɛbɛn ka fɔ la, o sɔngɔ jiralenw k’u danw sigi, minnu bɛ waleya jamana dugukolo fan bɛɛ fɛ, bonyali ye wajibiya ye bɛɛ ma.   
O sɔngɔw waleyali kɔlɔsili kama, DEZESESE ka kumalaselisɛbɛn bɛ sannikɛlaw ladɔnniya k’a ka baarakɛkulu kɔlɔsilikɛlaw bɛ kɛnɛ kan, yaasa k’u lakana ka sin damatɛmɛw ma, minnu sirilen don jago yuruguyurugu walew la.        
Gɔfɛrɛnaman ka o magan, min bɔra sɔngɔw kannabilali taabolo sigilen kɔnɔ sariyasɛbɛnw fɛ, minnu bɛ jago ɲɛnabɔ Mali jamana kɔnɔ, ka kan ka fɔ ka bɛn sen ma, a y’o ɲɛfɔ.   
Yann’a ka sannikɛlaw wele k’a sariyasɔsɔlaw bɛɛ kofɔ Jago, Magoɲɛfɛnsɔrɔ ani Ɲɔgɔnfadenya Ɲɛmɔgɔyasoba ka baaradaw ye.
A. ƐMU. Ture  -  Perezidan Emaniyɛli Makoron ye bagabagali kɛ k’a bɛna bɔ Mali la n’a ka kɛlɛdenkuluw ye.   
Fo k’a bɔ a la ko kanseereda ka girin k’a waleya.   
O de bɛ lakodɔn ntɛnɛndon tɛmɛnen kumaɲɔgɔnya la Kolonɛli Asimi Goyita ni Faransi ciden kɛrɛnkɛrɛnnenw cɛ.   
Makoronadi daɲɛ ( walima waati dɔ la makoronneri wali makoroneri ) ye politiki daɲɛkura ye, min bɛ fɔ ka politikimɔgɔ ani Faransi Jamana perezidan Emaniyɛli Makoron ka kumalabɛnnenw sugu caman mankutu, kɛrɛnkɛrɛnnenya la, kumasen ncininw da sera minnu ma forobakumafɔw senfɛ.    
Mali cɛmancɛlafanga perezidan Kolonɛli Asimi Goyita filɛ ka makoronadi
dɔw  lasɔrɔ.
O cogo de la, mɛkalo tile 24 laban fangalako kɔfɛ Mali la, Faransi perezidan, Emaniyhɛli Makoron tun seginna a ka laɲini kan ka Barikani sɔrɔdasiw sama ka bɔ jamana kɔnɔ.    
Kumaɲɔgɔnya dɔ kɔnɔ Zurunali di dimansi ( ZIDEDE ) la, Faransi perezidan tun y’a sɛmɛntiya ko Faransi bɛna a ka kɛlɛdenkuluw sama ka bɔ ni Mali tara silamɛya kanagɛlɛya « sira kan », fangadafiri filanan kɔfɛ jamana kɔnɔ, kalo kɔnɔntɔn kɔnɔ.    
Faransi, ni cɛ 5 100 hakɛ ye Barikani kɔnɔ, bɛ ka Mali kɔkɔrɔdon, min ɲɛsinnen don kabini san 2012 jihadikɛ gunni ma jamana kɛɲɛka fɛ ani min ye jamana firi lakanako gɛlɛya kɔnɔ, yann’a ka walankata jamana cɛmancɛ la.   
Ani Makoron, i n’a fɔ IE, ye « fangadafiri, sɔn tɛ se ka kɛ min ma » kofɔ, perezidan Ba Ndawo ani minisiriɲɛgɔ Mukutari Wani minɛni kɔfɛ.   
Sɔn tɛ se ka kɛ min ma ?   
An ka tɛmɛ !    
Fo k’a bɔ a la ko ntɛnɛndon tɛmɛnen, i n’a fɔ Mali cɛkunba kura ka jamanabaara « tiwiti » fɔlɔ b’a sɛmɛntiya cogo min, Emaniyɛli Makoron ye cidenkulu wuli ka na Asimi Goyita filɛ.    
Ntɛnɛndon, n ye Makoron ka ciden kɛrɛnkɛrɛnnen dɔw, Faranki Parisi ani Amirali Zan Filipi Rolan, bisimila.
An ye kumafalen kɛ cɛsirikow kan, minnu sirilen don kɛlɛ la ka sin jatigɛwale ma ani Sahɛli basigi,    
mɔgɔ b’o kalan Kuluba masaso waatilaluwanse ka tiwiti kɔnɔ.   
Mɔgɔ bɛ se k’i yɛrɛ ɲininka, o la, ni makoronadiw bɛ se ka kɛ tulonninw ye walasa ka bagabaga kɛ.     
N’o tɛ, cogo di Elize masaso luwanse bɛ se ka ciden kɛrɛnkɛrɛnnenw bila teliya la tan, ka na mɔgɔ fanfɛ, min ye ko kɛ, a tɛ kalo kelen bɔ,
sɔn tɛ se ka kɛ min ma.    
Makoron y’a masurunnamɔgɔw bila k’a fɔ Asima Goyita ye k’ale diminnen don wa ?     
Misali la, walasa, laala, k’a hakilijigin kumasenw na, i n’a fɔ nin ɲɔgɔnnaw.
« Mali perezidan Ba Ndawo ye, min tun gologɛlɛyalen don danbɔli la fanga ani jihadikɛlaw cɛ, n tun y’a fɔ,    
‘ Simalamɛya kanagɛlɛn Mali la n’anw ka sɔrɔdasiw ye yen ?    
Abada, o tɛ kɛ diɲɛ na ‘  bi, o laɲiniko bɛ Mali la. 
N’a taara o sira kan, n na n sama ka bɔ ».   
Faransi jamanaɲɛmɔgɔ tun y’a sɛmɛntiya k’a ye « ci latɛmɛ » Afiriki tilebinyanfan ɲɛmɔgɔw ye, k’ale « tɛna to jamana kɛrɛ la, demokarasi halalaya ani cɛmancɛlafanga tɛ yɔrɔ min na bilen ».        
A bɛ hakilijigin kɛ k’a y’a fɔ kabini san saba « Lakana Lajɛ caman kɔnɔ, ko an ka kan ka miiri bɔli la ».     
Munna Makoron, min tun t’a fɛ ka to jamana kɔnɔ, min balilen don demokarasi halalaya la, 
b’i sennateliya nin cogo la, ka nin ɲɔgɔnna ciden jɔyɔrɔtigibaw, i n’a fɔ, Faranki Parisi ani Amirali zan Filipi Rolan bila ka na yen ?   
Pari bɛ ka siran mun de ɲɛ ?          
A ka taali la walima a ka bagabagali la ka bɔ jamana na, a sirilen don min na, cogo la, min tɛ se ka bila.                
A bɛ kɛ mɔgɔ ɲɛkɔrɔ, i ko Pari bɛ fɛ ka danni kɛ fo ka se tan ma, yann’a b’a walisiw cɛ.      
W’a k’a to danni na, Makoron ɲɛ b’a la k’an bɛ ka gɛrɛ 8 walima 9 na.    
Kasɔrɔ Asimi Goyita tolen don halibi mankun ani basigi la.     
ani ɲinɛ kana kɛ k’a bila kun na ko mɔgɔ si kelen tɛ dugukolo kɔ kan ɲɛ tɛ min kɔ, hali a mana kɛ… teri walima jɛɲɔgɔn bɛɛ la ɲuman ye ! 
Birino D SEGEBEJI  -  Ka kalanfɛɛrɛ dɛmɛnigafe labɛn, ɲɛsigili ani kɛlɛ kalan, k’a ɲɛsin waati yɛlɛma ma, tile 10 kalanbulon laɲini filɛ, min bɛ ka kɛ Segu.    
Mɔgɔ bi saba hakɛ, minnu bɔra Segu Kalanɲɛmɔgɔyaso, Jamana Kalan baaradaba cɛmancɛcakɛdaw ani  cakɛda cɛmabɔlenw, Sannakalanyɔrɔ ani Dɔnniɲininiw la, sen bɛ nin kalanbulon na, min kɔkɔrɔdonnen don Inɛsiko fɛ.    
Yiriwali kuntaala jan laɲini hakilila kɔnɔ, Mali Jamana gɔfɛrɛnaman ye Porodɛki sɛrɛ filanan ta, min kolo bɛ tugu kalan ɲuman sɔrɔli taaɲɛ dafɛ ani bɛɛ sen bɛ min na, bɛɛ ye.       
Jamana Kalanko minisiriso, ni Inɛsiko ka dɛmɛ, ye baaraboloda belebele dabɔ kalan kɔnɔko falenni, kalanfɛɛrɛminɛnw dilanni ani a baarakɛbagaw degelikalan kama, k’a siri ɲɛsigili ani kɛlɛ kalan na, k’a ɲɛsin waati yɛlɛmaw ma.  
Kalansenbolow suganli kɔfɛ, nin kalanbulon b’a ɲini ka kɛ kɛnɛ yɛrɛ-yɛrɛ ye kalanfɛɛrɛ dɛmɛnigafe dilanni kama, yaasa ka kɛcogoya ɲumanw faamu ani k’u waleya, walasa ka degebagaw kɛ lasigidenw ye kɛlɛ la ka sin waati yɛlɛma ma.    
Nin tile 10 kalanbulon bɛ bila baarabolodali hukumu kɔnɔ ka kalan taabolo kologɛlɛyali yakubaya, i ko ɲɛsikili ani kɛlɛ kɛcogoya wɛrɛ, ka sin waati yɛlɛmaw ma.   
Nin baarabolodali lahawuta laɲini bakuruba ye, ka tɛmɛ kalasen bolodalenw fɛ lakɔlisow la, ka lamini sigi, min kɔnɔ denmisɛnw na se ka ko dege walasa ka jogow ta, minnu ka fisa ɲɛsigili ani kɛlɛ ma, ka sin waati yɛlɛma an’a kɔlɔlɔ ma.    
A ka baaradayɛlɛ kɔrɔfɔ kɔnɔ, Jamana kalan minisiriso sekeretɛri zenerali tɔgɔlamɔgɔ ye wele kɔni bila mɔgɔw ma, minnu tun b’a kɛnɛ kan, ka wulikajɔ kɛ ka nin dilanni baara kɛ ka ɲɛ. 
O dɛmɛnigafe ka kan ka kɛ fɛn ye, min labaara ka di an’a laɲiniw bɛna kɛ ka kɛlɛ daminɛ ani k’a kɛ taabolo cogoya la, ka sin nɔkunw ma, minnu sirilen don waati yɛlɛmaw na, ka tɛmɛ kalan fɛ kalansow kɔnɔ. 
A y’a kuncɛ ten.   
Madamu Diko Umu Diko Inɛsiko ka jatew ani banakɔlaw dɔnniw kalansen bolodalenw baara bɛ min bolo, y’a fanga digi Inɛsiko ka bilasirali kan Mali gɔfɛrɛnaman kɛrɛfɛ a ka kɛlɛ waleyaw la ka sin waati yɛlɛma ma, min bɛ diɲɛ bɛɛ bagabaga.     
Alibɛri Kalanbiri  -  Kunnafonilasigiden min bɛ Segu.    A labɛnnen zuwɛnkalo tile 24 ka se 27 la, Denmisɛnw ani farikoloɲɛnajɛ taaɲɛ tɔn ( APEZIYƐSI ) fɛ,  jamanaw cɛ ɲɔgɔnyeba farikoloɲɛnajɛ kan, tako 5nan, bilalen farikoloɲɛnajɛ,  
yiriwali, bɛn ani jɛkasigi ɲuman ko kolomayɔrɔw masalakun kɔnɔ. 
ani n’a ye federasonw ani tɔn danfaralenw fara ɲɔgɔn kan, y’a ka lahiduw bɛɛ bɔ u sira fɛ.    
A bilalen Cɛmancɛlafanga Perezidan, Jamanakuntigi, Kolonɛli Asimi Goyita ka ɲɛmɔgɔya kɔnɔ ani k’a denfaya di Denmisɛnw ani farikoloɲɛnajɛw minisiri, jamanadenyakalan ani fasodenya jɔli bɛ min bolo, Mosa Agi Atahɛri ma, Jamanaw cɛ Ɲɔgɔnyeba farikoloɲɛnajɛ kan, tako 5nan, min kɛra k’a ta zuwɛnkalo tile 24 ka se 27 ma san 2021, ye jamana farikoloɲɛnajɛw federasonw ani tɔnw 
kulɔbuw, santiriw ani dozow caman fara ɲɔgɔn kan,  
Bamakɔ, farikoloɲɛnajɛ ko kolomayɔrɔw masalakun dafɛ.   
Ɲinan, o ɲɔgɔnyeba taamasiyɛnna waleyaw caman fɛ, i n’a fɔ
basikɛti 3 X 3 ɲɔgɔnkunbɛnw, Marakaɲa, ntolatan sankɔrɔtalen dɔ, kɛlɛladege sekow, farikoloɲɛnajɛw federasonw ani tɔnw ka fɛnjiraliw, yaala ka ga kɔnɔna labɛnnenw lajɛ, kumalasigibaw masalakun danfaralenw kan, degelikalanw, kɛlɛladege sekow su, bɛn kalamɔɲɔ tali Kulukɔrɔ marabolo kɔnɔ, ɲɔgɔnbɛn ni Ɲamana denmisɛn wulilenw ye ka bɔ u sigiyɔrɔw la.     
A daminɛnen ni farikoloɲɛnajɛw federasonw ani tɔnw ka kululataama ye, ɲɔgɔnyeba in dayɛlɛliɲɛnajɛ, jumadon zuwɛnkalo tile 24, Salamatu Mayiga farikoloɲɛnajɛw masaso la, kɔrɔcɛli kɛra, ka bɛn u kelenkelenna ta ma, ni Komini 4nan mɛri ani jamanaw cɛ ɲɔgɔnyeba farikoloɲɛnajɛ kan ( FISI ), kolatilennamuso, Mmu Si Aminata Maku Tarawore ka dantigɛliw ye.    
Mmu Si bolo, farikoloɲɛnajɛ tolen bɛ minɛnkɔrɔtalan ye, jɔda bɛ min na, mɔgɔ bɛ degeli kɛ min kosɔn don n’a dugujɛ, dakun bɛɛ la, laada ta ani diinɛ ta.    
Ko nin ɲɔgɔnyeba laɲini ye ka hakilijakabɔ, kolaɲagaliw, ani kumafalenw kɛnɛ sigi nɔgɔyadaw kan , minnu bɛ di farikoloɲɛnajɛ fɛ, Mali sɔrɔko ani hadamadenya jiidili taabolo la.    
A ka fɔ la, FISI ye jamanaw cɛ ɲɔgɔnsɔrɔyɔrɔ ye Mali la, min bɛ bila APEZEYƐSI ka waleyaw fɛɛrɛkow baarabolodali kɔnɔ, min cɛsiriko ye ka kalan ɲuman sɔrɔli nɔgɔya, ka na ni furakɛli ɲumanw ye ani ka bɛn nkuntaala jan fisaya, yaasa ka saratiw la ɲumanw sigi Diɲɛtɔnba ka Yiriwali Kuntaala Jan Laɲiniw ( ODEDE ) sɔrɔli kama.    
FISI kolatilennamuso ka kɔrɔfɔ, min ye dusukun kamikami, kɔfɛ, jama garijigɛ donna kɛlɛladege seko dɔw kɛcogoyaw jirali la, ɲɔgɔnyeba jɛɲɔgɔn danfaralenw i n’a fɔ OYƐMƐSI, INƐSIKO, INISWƐFU adw. ka dantigɛliw dara minnu kan.    
FISI ka nin tako 5nan daminɛkan « karawu » dira Denmisɛnw ani farikoloɲɛnajɛw minisiri, jamanadenyakalan ani fasodenya jɔli bɛ min bolo, Mosa Agi Atahɛri fɛ 
O min bɛn’a fɔ ko nin ɲɔgɔnyeba ye hakilila cɛɲi ye nin waati siratigɛ la, an ka jamana bɛ min kɔnɔ, bawo a bɛ se bɛn hakilila ma farikoloɲɛnajɛ fɛ, a kɛtɔla ka koɲɛnabɔcogow kɛnɛmanw ani ko lakurayalanw kiimɛ, k’a dajira a waleyabagaw la, yaasa ka farikoloɲɛnajɛ kɛ bɛn lataamaminɛn yɛrɛyɛrɛ ye, min ɲininen don kosɛbɛ Mali denw bɛɛ fɛ.       
O de kosɔn, a ye ɲɔgɔnyeba latigɛbagaw fo, janko Mmu Si Aminata Maku Tarawore.
Minisiri Agi Atahɛri ka fɔ la, nin tako in bɛna yecogoya di farikoloɲɛnajɛ wulikajɔ kɛbagaw ma, janko farikoloɲɛnajɛw federasonw ani tɔnw.
Ko kɛ k’a da a kan a bɛna dɛmɛ don farikoloɲɛnajɛ jogoɲumanw taaɲɛ la an’a bɛn’a jira danaya bɛ se ka da denmisɛnw kan an’u ka ko lakurayaliw farikoloɲɛnajɛ siratigɛ la.    
A ɲɔgɔnkunbɛnw danfaralenw senfɛ, basikɛti 3 s 3 kunbɛnw la, minnu finaliw tanna Lafiyabugu Sabatɛrɛn na, musow ta fan na, Bamakɔ bilenmanw sera Komoni 4nan tɔn na ni jaabi sɔrɔlen 13 – 6 ye.
Cɛw ta fan na, Bamakɔ Ɛsitadi maliyɛn y’i cooko  8 – 7 Falajɛ tɔn ɲɛkɔrɔ.    
Ntolatan sankɔrɔtalen, min ye APEZIYƐSI ani Minisima Cɛkiw ka sɔrɔdasikuluw bila ɲɔgɔn na, o ye sɔrɔdasiw ka sebaaga ye APEZIYƐSI kan ( 5 – 2 ).    
K’a jate ko,  nin jamanaw cɛ ɲɔgɔnyeba farikoloɲɛnajɛ kan, tako 5nan in ye farikoloɲɛnajɛ mɔgɔba caman fara ɲɔgɔn kan, jamana taw ani diɲɛ taw, farikoloɲɛnajɛkɛla kɔrɔw, kumalasigila faamuyalenw bɛ minnu na, dɔwɛrɛw cɛla.     
Safiyatu Kulibali fɛ  -   Fɔkabɛn ciw cɛla, minnu kɛra kalo laban ninnu na, Konowari perezidan ni mɔgɔ cɛ, min kɔnna a ɲɛ, kelen tora makun kɔnɔ.     
Mali minisiriɲɛmɔgɔ kɔrɔ ta, ale ni cɛ min bɛ Afiriki tɔgɔ la Ɛri Faransi la.
Konowari perezidansigikalata laban senfɛ, ɔkutɔburukalo tile 31 san 2020, min ye Alasani Watara sigilen ye kokura, saratiwaati tako sabanan kama, min sɔsɔra fanga sinamatɔnw fɛ, Sumeyulu Bubeyi Mayiga tun bɛ Saheli ni Sahara Jamanaw jamajɛkulu filɛlikɛcidenkulu ɲɛmɔgɔya la.    
Kalafili kɔfɛ, Mali minisiriɲɛmɔgɔ kɔrɔ bisimilala Konowari perezidan fɛ, Abijan.    
Kunnafoniw ka fɔ la, cɛ fila ninnu ye jamana bɛnɲini, min ka kan ka kɛ ka ɲɛ, kuma fɔ, sisan min ADO tun sigira kokura, ani o tuma k’a to Loran Bagibo ka seginni ka kɛ, o min hakililaw ka kan ka ɲini k’u dɔn.   
Pari ni Birikisɛli cɛ.   A kumafalen senfɛ, hakilila bangera, min ka fɔ la Sumeyulu Bubeyi Mayiga tun bɛna se ka bila o baara la.   
Ka kɔn o ɲɛ, ADO tun kumana ni Maki Sali ani Mahamadu Isufu ye, ani mɔgɔ wɛrɛw.     
N’a ma kɛ ko gɔfɛrɛnaman kuntigi kɔrɔ ni Bagibo ( a ni min tun sen bɛ Ɛntɛrinasiyonali sosiyalisiti ɲɔgɔnsɔrɔyɔrɔ kelenw la ) bolo tɛ ɲɔgɔn bolo tuguni kabini san tan hakɛ.    
O tuma de la, Geyi Delebereli tɔgɔ fɔra tulow kɔrɔ, janko Hamɛdi Bagayoko fɛ, Konowari minisiriɲɛmɔgɔ kɔrɔ, min fatura marisikalo tile 10.    
Kɔkankow ɲɛmɔgɔ kɔrɔ, Ɛri Faransi ka Afiriki – diɲɛ kɔrɔnseleke cɛmancɛyanfan ɲɛmɔgoyaso la, ye gundolaciw caman kɛ bangu kan.   
Nafa fila b’a la.
Bubeyi terikɛ kɔrɔ.
A ka surun fana Bagibo la, a tun bɛ taa bɔ o min ye tuma min na o tun bɛ bolo la Lahayi, ani kɔfɛ Birikisɛli, yɔrɔ min na perezidan kɔrɔ tun sigira saratilakannabila la.    
Nowanburukalo tile 9, Delebereli taara Birikisɛli.    
A ye Bagibo tulo lasɔmi se la ka fɔkabɛn dɔ kɛ, ale ni Maliden ɲɛmɔgɔ.    
Perezidan kɔrɔ ka jaabi,
Gɛlɛya si t’a la, a tun labɛnnen don k’u bisimila.   
« Mama Wudi » ye jaabi di, ko tajurusaraw ŋaniya si tun t’ale kɔnɔ. Nowanburukalo tile 11, Delebereli nana jamanakuntigi kɔrɔ filɛ tuguni, nin sen, a ni Sumeyulu Bubeyi Mayiga bɛ ɲɔgɔn fɛ
Cɛmamɔgɔ fila y’a ɲɛfɔ Bagibo ye ko Alasani Watara tun labɛnnen don k’a lana jamana bɛnɲini kama.    
Mama Wudi y’u jaabi ko ŋaniya si t’ale kɔnɔ ka tajujrusaraw kɛ ani k’ale ni perezidan tun bɛ hakilila kelen kan.      
Kumaɲɔgɔnya labanw.   Nin ɲɔgɔnye fɔlɔ kɔfɛ, Sumeyulu Bubeyi Mayiga y’a kɔmasegin kɛ Alasani Watara ye, min ye dusu don a la, a ka tɛmɛ a ka gundolafɔkabɛn fɛ.     
Kalo minnu dara o kan, Geyi Delebereli taara Birikisɛli siɲɛ fila walasa ka kuma ni Bagibo ye.         
Marisikalo tile 31, jamanakuntigi kɔrɔ labilalen pewu Diɲɛ Kiribulon ( SEPEYI ) fɛ.
Zuwɛnkalo tile 9, Delebereli seginna siɲɛ laban na Bagibo fɛ, nin sen, a ni Sumeyulu Bubeyi Mayiga bɛ ɲɔgɔn fɛ 
Kuma gɛlɛmanyɔrɔw la, ɲɔgɔnsɔsɔw kɛra minnu kan tile damadɔ tuguni ka kɔn ɲɛmɔgɔ kɔrɔ seginni ɲɛ Abijan, zuwɛnkalo tile  17,      
a ka warimaraso warimarayɔrɔ dagerenni wulili, a kɔlɔsilibaka kɔrɔ, Kolonɛli Nɔribɛri Kuwasi Duwa seginni a ma, a ka masurunnalakanabaga mɔgɔ tan tali ani waatilasiso, yann’a bɛna sigi soɲumanba min kɔnɔ Kokodi baaraw ka ban, tun b’olu la.    
Zeni Afiriki fɛ  -  Kululantolatanw dakun kɔfɛ,  Jamana cɛw ka ŋanaɲini ntolatan dakun filanan ani laban bɛna daminɛ zuwɛnkalo tile 24 nata ni sebaga naani ka ɲɔgɔnkunbɛnw tile fɔlɔ ye.     
O tɔnnaaniŋanaɲini ncinin laban na, ntolatantɔn min ka kuruw faralen ɲɔgɔn kan mana caya bɛɛ ta ye, o bɛna ta ka kɛ Mali ŋana ye.    
Mali ŋana kura bɛna dɔn zuluyekalo tile 14, Karedasi tile 6nan ani laban fɔfɛ.   
Karedasi min  bɛna tan ntolatantɔn 4 fɛ, minnu bɛna ɲɔgɔn kunbɛn taali ani seginni na, ntolatan 6 mumɛ na.   
Ŋanaya tɔgɔtigiya b’ale min bolo, Bamakɔ Ɛsitadi maliyɛn bɛna baara sɔrɔ AYƐSI Ereyali ( kulu A 2nan ), Joliba ASE ani Ɲarela Ɔnzi Kereyatɛri ɲɛkɔrɔ, minnu tilala, k’a bɛn u kelenkelenna ma, kulu B 1ɔlɔ ani 2nan jɔyɔrɔ la, walasa k’u ka karedasi seebagaya sɛbɛnfuranin don ba la.     
O kɔrɔ ye ko nin ŋanaɲini dakun laban in bɛna tan k’a jija tɔn 4 bɛɛ la ɲuman fɛ kuluntolatan dakun na.   
Karedasi tile fɔlɔ senfɛ, bonya bɛna da tɔn kɔrɔ, ŋanaya tɔgɔtigiya bɛ min bolo, Ɛsitadi maliyɛn,    
ka bara dayɛlɛn ka ɲɛsin kulu B 2nan ma, Ɲarela Ɔnzi Kereyatɛri.   
O kɔfɛ, mɔgɔw bɛna ɲɔgɔnsɔrɔ ye Joliba ani AYƐSI Ereyali cɛ.    
Ni nin tɔn naani bɛna kɛlɛ jugu wuli ɲɔgɔn na ŋanaya tɔgɔtigiya nɔfɛ, 4 wɛrɛw bɛna bila ka wulikajɔ kɛ walasa u ka se k’u yɛrɛ sɔrɔ jamana ntolatantɔn tɔgɔtigiw cɛla.        
Olu ye IYƐSI Buguni, KASI ( Seware ), Kulukɔrɔ AYƐSI Ɲanan ani Gawo Soni ASE.     
U kɛlen ka tila, ka bɛn u kelenkelenna ma, u ka kulu jɔyɔrɔ labanw fila ma, minnu bɛ na ni lajiginni, nin tɔn naani de lajiginna ka na tigɛda filanan na.   
K’a kɛ i ko bɛɛ n’a haminankow.
Alasani SISUMA.    
Kululantolatanw kulusigi labanw
Kulu A.              1 – Ɛsitadi maliyɛn :   
Kuru 35, ntolatan kɛlen (nk) 18, sebaaya (s) 9, filaninbin (f)8, gosili (g) 1, celu donnen (cd) 28, celu talen (ct) 12,  +16.      2 – AYƐSI Ereyali :
K 32, nk 18, s 9, f 5, g 4, cd 27, ct 12   +15.    3 – Dugu wolonwula :
K 26, nk 18, s 6, f 8, g 4, cd 21, ct 16,   +5 .      4 –     ƐLISEBEYA :
K 25, nk 18, s 6, f 7, g 5, cd 29, ct 21,   +8.         5 - IYƐSISE Kita :     
K 25, nk 18, s 6, f 7, g 5, cd 16, ct 15,   +1.        6 – Duwaniw :     
K 24, nk 18, s 6, f 6, g 6, cd 16, ct 19,    - 3.        7 – ASƆMU :   
K 23, nk 18, s 6, f 5, g 7, cd 19, ct 23,   -4.         8 - AYƐSI Polisi :   
K 20, nk 18, s 4, f 8, g 6, cd 19, ct 23,     -4.      9 – IYƐSI Buguni :     
K 19, nk 18, s 5, f 4 g 9, cd 14, ct 27,   -13.      10 – KASI :   
K 8, nk 18, s 0, f 8, g 10, cd 14, ct 34,    *20.      
Kulu B     /     1 – Joliba :  
K 37, nk 18, s 10, f 7, g 1, cd 29, ct 7,    +22.       2 – Ɔnzi Kereyatɛri : 
K 33, nk 18, s 10, f 3, g 5 cd 32, ct 13,    +19.       3 – ASIKO : 
K 32, nk 18, s 9, f 5, g 4, cd 18, ct 9.      +9       4 – Yeelen : 
K 31, nk 18, s 9, f 4, g 5, cd 25, ct 17,    +10.       5 – Bakarijan : 
K26, nk18, s7, f5, g6 cd14, ct11,    +0.        6 – Bilaki Ɛsitari : 
K 22, nk 18, s 5, f 7, g 6, cd 20, ct 21,    -1.         7 – SEWOBE :
K 22, nk 18, s 6, f 4, g 8, cd1 9, ct 20,     -1.         8 – Isifasi :     
K 17, nk 18, s 4, f 5, g 9, cd 13, ct 25,    -12.         9 – Ɲanan : 
K 13, nk 18, s 2, f 7, g 9, cd 11, ct 29,     -18.        10 – Soni ASE : 
K 11, nk 18, s 2, f 5, g 11, cd 10, ct 37,   -27.    KARADASI BAARABOLODA :
Alamisa, zuwɛn tile 24, Tile fɔlɔ : Ɛsitadi maliyɛn – Ɔnzi Kereyatɛri, (nɛgɛkanɲɛ tan ni wɔɔrɔ tɛmɛnen ni miniti bi saba ye) n16, tm30 ; joliba – AYƐSI Ereyali, n18, tm30 ye. Tarata, zuwɛn tile 30, Tile filanan : Ɔnzi Kereyatɛri – Joliba, n16, tm30 ye ; AYƐSI Ereyali – Ɛsitadi maliyɛn, n18, tm30 ye. Sibiri, zuluye tile 3, Tila sabanan : Joliba – Ɛsitadi maliyɛn n16, tm30 ye ; Ɔnzi kereyatɛri – AYƐSIb Ereyali, n18, tm30 ye. Tile naaninan : Tarata zuluye tile 6 : AYƐSI Ereyali – Joliba, n16, tm30 ye ; Ɔnzi Kereyatɛri – Ɛsitadi maliyɛn, n18, tm30 ye. Sibiri, zuluye tile 10 : Tile duurunan : Ɛsitadi maliyɛ - AYƐSI Ereyali, n16, tm30 ye ; Joliba – Ɔnzi Kereyatɛri, n18, tm30 ye. Tarata zuluye tile14 : Tile wɔɔrɔnan : Ɛsitadi maliyɛn – Joliba n16, tm30 ye ; AYƐSI Ereyali – Ɔnzi kereyatɛri, n18, tm30 ye.
Maloya firila muso kan, min tun y’i kale tilennenya la a cɛ ye fo ka taa se a ka don labanw ma. Nɛgɛjuruwelekan dɔ su dugutila fɛ tun y’a ka furu dagakolonci. 
Yɔrɔnin kelen, ni ni kɛnɛya n’a dafalen wulikajɔ dɔ ye, Sanba tun wulila, k’i pan ka bɔ a ka dilan magaman kan ni ka girin ka taa dukɛnɛ na. 
Sufɛ, a dɛsɛlenba sɛgɛn bolo, a tun bɛ sunɔgɔ tannifilafili la, min tun bɛ tigɛ-tigɛ ni lakununniw ye a furumuso ŋunankanw an’a kasikanw fɛ.    
Kaja musomisɛnnin ka kɔnɔgan na, dabaliban kutu ɲɛ kelen tun b’i fara o kan.
Cogo di Sidi mɔgɔ kuntan in sɔnna ka telefɔni ci su dugutila in na kasɔrɔ ale sɛɛnɛnen bɛ a cɛ kɛrɛfɛ, o min nana ka bɔ jamana kɛɲɛka fɛ ? Fo bɔnɛ tun ka kɛ ka damandingɛ dogolen dɔw sen hadamadenya kɔnɔ.     
Diɲɛ tun bɛ jogojugu dɔw, nege cɛjugu dɔw bange.
Yɛrɛyɛrɛ misɛnnin dɔ tun tɛmɛna musonin farikolo bɛɛ fɛ, waati min na a ka bolokɔnɔtelefɔni tun bɛ ka kasi. K’o bɛɛ bɔ yen, telefoninakumafalen den kelen tun ma tɛmɛ furumuso in kan.
A tun ye ɲankata da kunkolosɛmɛ kan, walasa ka labɛncogo dɔ sɔrɔ, min tun bɛ bɛn.    
Ka fɛn dɔ dilan, ka nkalon tigɛ walasa ka kafurusira kisi, ka danaya to a nɔ na, o tun tɛ, a ɲɛ na, a dama kojugu ye.
Kamanagan su.    Foyi tun tɛ Kaja bolo ka ɲɛsin ko sudabali ma.    
A bɛ mun ɲɛ k’i ka waati ani galabu latiɲɛ ka daɲɛw ɲini minnu bɛ na ni bɛn ye.     
Fɛn min tɛ delinanko ye ale fɛ, su dugutila seli janw, a laban tun b’a jate k’olu minnu tɛ bɔli kɛ ka jigi fa kokura ko kabako ka kɛ.   
Lɛrɛw tun bɛ tɛmɛ-tɛmɛ ka taa a fɛ, kamanagan tun bɛ bonya ka taa a fɛ. 
An’a ŋaniya, ka boli ka bɔ a ka furuso la, tun bɛ fanga sɔrɔ kosɛbɛ.
Ko jugu de tun y’o ye, min ka kan ka tɛmɛ ni k’i jɔ a cɛ ɲɛ kɛnɛ kan, min tilalen don a la kaban.
A tun bɛna labɔ maloya fɛ musokulu lakaletaɲininaw cɛla, a ka jogofuguya bɛna diya minnu ye. 
Kaja tun bɛ k’a ka kabako kokɛta jɔ da kelennabila dafalen kɔnɔ ani a ka bon dibi jugu la.    
A cɛ tun tɛ kɛ yen waati jan minnu kɔnɔ, fo a tun ka diya dɔ sɔrɔ gundo la.     
Wa muso yecogo ɲuman jukɔrɔ, diɲɛnatigɛ ye min ladiya, laafulenya tun ka bon jogojuguya la.
A kɛlen ka mɛɛn k’i sigi a kelen na, a n’a ka cɛmanin, so ncinin kɔnɔ, min bilala a ka bolo kan, a tun tɛ se k’a yɛrɛ minɛ nege la ka cɛ sɔrɔ a kɛrɛfɛ.    
Ka wuli sɔgɔmada fɛ tun ye kunnasiriko yɛrɛ-yɛrɛ ye, n’a y’i miiri k’a ka kan ka tile bɛɛ kɛ so. 
A cɛ tun tɛ na ni siɲɛ fila walima saba tɛ san kɔnɔ.    
Dimin kuru tun maralen don Kaja kɔnɔ, ni k’a ninaban.     
Wari ka kabakokɛ.   Danfɛn tigɛko cɛɲi, min yecogo ɲuman tun bɛ hakili lataa npogotiginin na ka tɛmɛ musomisɛnnin kan, o miiri tun bɛ taa jɛɲɔgɔnyaɲiniw na, minnu tɛ furu kɔnɔ.    
Wari, min tun bɛ sɔrɔ kamalentigɛw la, tun bɛ se ka na ni kabakoyaw ye.    
Kɔrisaziw, zipuw, simisininw ani ɔrɔbu cɛɲumanbaw tun bɛ na dɔ fara a donfiniw kan, minnu tun ka ca kaban.      
Joona joona, nɛnw tun bɛ ka labila.
Tɛmɛsennajɛɲɔgɔnw hakɛ tun bɛ caya teliya la, i ko a ka finidontaw ta ɲɔgɔnna. 
O min tun bɛ ye yecogo juguba la kin kɔnɔ.    
San fila nana tɛmɛ, fɛn bɛɛ tun bɛ ka sɔmiw bange cɛ la, min bɛ yɔrɔ jan na, n’a masurunnamɔgɔw tun b’a ladɔnniya Kaja falenni na pewu. Fɛn bɛɛ tun bɛ na ni bisigi ye tɛrɛntɛni na ka ta yɛrɛkunfeere la.    
A ɲɛna sisilen n’a miiribagatɔ, Sanba tun bɛ k’i basigi.
K’a tugu ɲɔgɔn na, a tun b’a ɲɛ fili-fili donjatesɛbɛn kan, ni kegunya ye. 
Sisan, an ni seli ncinin tɔ tun ye panko kelen ani ɲɛwaawaa ye. Ko ɲɛmisɛnw, minnu tun lasera a muso donfiniw kan, tun bɛ dɔnkɛ a hakili kɔnɔ, min ni farigan tun man jan, kabini kalo caman, olu tun tora k’a tɔɔrɔ, fo ka taa a kɛ a nana a nun foori kasɔrɔ a m’a suda, k’a kɔdon a delinakow la.   
Dɛmɛ kɛlen nɛgɛjurucikan dɔ fɛ, sigi ma kɛ ni min ye, o tun bɛ barikadaw foroko kelen kun bɔ dusukun na.   
A tun ka ɲi a kan’a ɲɔgɔsɔsɔ lawuli su kɔnɔ. 
Maloya tun firila muso kan, min tun y’i kale tilennenya la fo ka taa se a ka don labanw la.
A tun ma mɔgɔ wɛrɛ dɔn ale kɔ, w’a tɛna mɔgɔ wɛrɛ dɔn fiyewu.   
K’a kɔ don, hɛrɛ bondaw tun bɛ ka dayɛlɛ ka bonya ale ye, min tun t’a fɛ k’a kɛ a yɛrɛ dɔ ye, nk’a n’a tun bɛ den bɛrɛbɛrɛ, min bɔra u ka kanu na.    
Gɛrɛntɛ bonyalen teriw ani janko a kɔrɔkɛ fɛ, min tun yɛlɛmana Bamakɔ dafɛla kin in na, mɔgɔ min bɛna kɛ a muso ye, o somɔgɔw tun sigilen bɛ yɔrɔ min na, a tun ye Ala minɛ ka sɔn furu hakilila ma n’a ye, ka sarati kɛ a la, k’a b’a fili ka bɔ a bolo n’a ye jogoɲumanya siraw bila. Hakɛ tun tɛ Kaja bolo k’a ka dusukunnakow caya.   
A cɛ, min tun tɛ baana ye, tun tɛ se k’a kunfa fɛn ɲumanbaw la.   
Jalako negebaw.   O n’a ta bɛɛ, kabini don minnu dara silamɛfurusiri kan, Sanba, min jɔra a jɔyɔrɔ la, b’a yɛrɛ joli bon a fan tan ni naani fɛ walasa k’a sɔn donfini cɛɲiw, musow ka jukɔrɔfiniw, latikɔlɔnbuteliw, wɛriniw, sɛniw, tulolanɛgɛw, ɲinterekebɔrɔsiw n’u safunɛw la.     
Nin minɛn caman ninnu, Matu y’olu bɛɛ sɔrɔ kasɔrɔ a ma waati sɔrɔ k’u ɲini.
Nin fɛn caman tun dabɔkun ye k’a minɛnko magow ɲɛ, kasɔrɔ u t’a farilanege taw da.   
Cɛ o cɛ, min ye sara, labɛnko, kegunya dɔnbaga dafalen ye, o sɔrɔli tun tɛna gɛlɛya.
Kaja tun ma mɛɛn n’a ma o hakilila ta.
Kalo caman kɔnɔ, a ka cɛɲɛ dali kɛnɛ kan, y’a to a tun ka se k’a sina mɛrɛnkɛ, a mana kɛ a fɛn o fɛn ye, min bɛ san 26 la .     
Sibiri tun bɛ cɛkulu la, minnu tun b’u ka jemeni juru yoba a ɲɛw an’a farikolo kama.    
Sufɛla sumaya, min tugura a terimusonin ka janfa la, tun y’a bila ka Kaja ka jɛɲɔgɔnyaw ɲini ka tugu ɲɔgɔn na.    
Mankanw tun ka go Sibiri min ye kojugu, tun y’a filɛ ka hakililatigɛ di a yɛrɛ ma k’o tun tɛ furu la, wa k’o tun maminɛnen tɛ.      
O la kɔni, a tun ye hakililatigɛw di o siratigɛ la
Telefɔnijuru kun na, cɛ kanba dɔ tun bɛ ka ɲininkali kɛ a la, jalakili tun bɛ min na, k’a dabali ban.
Munna i bɛ n muso wele su waati in na ?   
a tun ko ten nin funteniba ye.    
A jaabi tun nɔgɔya bɛ dabali ban. 
Kaja y’a fɔ n ye k’ale ye musogana ye, den tɛ min bolo.
Sanba tun hakili t’a la ka ji bon ni mafiyɛnni kan
Nka dɔrɔn, a mago tun bɛ sɛgɛnnafiyɛnbɔ la, taama jan ni gɛlɛman kɔfɛ.    
A dugusajɛ, a galabuw kɛnɛyalen na sɔrɔ hakɛ la, ka se ka kɛlɛ wuli.
Kaja tun y’a ɲini, ka dɛsɛ, ka kafɔɲɔgɔnya tufako kelen kɛ, tilali ɲininiko la dugujɛ kiri la, n’o ma sɔrɔ, ka nɔgɔyakunw kɔni sɔrɔ a la.   
A y’a yɛrɛ gɛnnen ye ka bila kɛrɛfɛ siɲɛ caman.
Siran tun kɛlen don sanfiɲɛ min ɲɛ, o tun bɛ k’i kunbɔ.     
A tun kɔnna kow ma, ni ka tunun ka bɔ so kɔnɔ, fajiri kun bɔtɔla, k’a bolominɛnw bɛɛ to yen, a na na minnu nɔfɛ kɔfɛ, cɛ ka taali kɛlen kɔ.    
Zɔrɔzi Faransuwa Tarawore  -  A ka tile 3 kɛli surun de senfɛ Mali dugukolo kan,
Kamarunika ntolatanna kɔrɔ, Samiyɛli Eto Ncinin, ye lahidu ta ka sefawari miliyon 20 di Mali Kunkololabanabagatɔ ka Tɔn ( AMALIDƐMU ) ma, min bɛ Lafiyabugu, Bamakɔ komini 4nan kɔnɔ.     
A welelen Mamadu Lamini Sangare fɛ, a bɛ fɔ min ma Pari Momo, Bubakari Sidiki Sangare ( BEYƐSIYƐSI ) tɔgɔlajɔnjɔn ntolatan laban na, Duwalakaden jiginna pankurun fɛ jumadon zuwɛnkalo tile 11, Senu Modibo Keyita tɔgɔlapankurunjiginyɔrɔ la.   
Karidon zuwɛnkalo tile 13 san 2021, walasa ka kɔrɔ di a ka tilefilakɛ ma Bamakɔ, Samiyɛli Eto Ncinin ye BEYƐSIYƐSI jɛkulu bilasira Lafiyabugu AMALIDƐMU na. 
O taama senfɛ, taamasiyɛnba ye min ye, ka taa bɔ nin mɔgɔ laafulenw ni kunkolotɔw ye, mɔgɔ bonyatigi welelen ye lahidu ta k’an ka wari miliyon 20 di, ntɛnɛndon zuwɛnkalo tile 14 bɛɛ, ani ka npogotigi kunkolotɔ dɔ ka furakɛli doni ta, min ka kan ka taa Ɛsipaɲi a ka furakɛliw kama.     
""
A lasɔrɔlen anw fɛ, jɛkulu mɔgɔ dɔ, Laji Adama, y’a hakililatigɛ ko Samiyɛli Eto Fisi ka seli la, a ye sefawari miliyon 10 ci u ma.   
Yann’a k’a dantigɛ, k’a ye lahidu di k’a miliyon 10 tɔw ci ka na san wɛrɛ daminɛ bɛɛ la.     
O bɔlen kɔ yen, Kameruni jamana ka ntolatanna kɔrɔ y’i dantigɛ kupu dafiriki nata kan, a ka jamana bɛ k’i labɛn ka min bila sen kan san wɛrɛ.    
Kameruni Jamanafanga ani kamerunikaw ye baara kɛ kosɛbɛ. 
An ye gɛlayaw sɔrɔ, nin y’a kalo damadɔw ye, nk’o bɛɛ b’an kɔfɛ. 
Kameruni bɛ se ka sugo ka kupu di mɔni dɔ labɛn. 
A y’o dantigɛ.  
Diɲɛ ntolatan tɔgɔtigi ye ntolatan kupu finali dɔ filɛ.
O finali o kɛra a ka nani dugujɛ, sibiridon zuwɛnkalo tile 12 san 2021, Lafiyabugu sofatɛrɛn na.   
O ɲɔgɔnkunbɛn senfɛ, sariyalawaati dafalen kɔ, jaabi jate tun bɛ 0 – 0 la.   
Penalititanw de kɔfɛ, Lafiyabugu Kapu ye nin ɲɔgɔndan fɔlɔ sebaaya ta ni lɛtɛrɛforoko kelen ani npalankɔnɔfɛn moto jakarita mugan hakɛ ɲɔgɔnna ye, k’a da sefawari miliyon 1 kɔrɔ, ntolatantɔn dɛsɛlen ye ( Hamudalayi ASE Papin ).    
Walasa k’a ko to mɔgɔw kɔnɔ ani ka kɛ a yeɲɛna seereba ye, Samiyɛli Eto ye bonya da ntolatankɛnɛ kan n’a yeli ye, jama ma ku kɛnɛ min kan.   
Lamini Bagayoko   -    Bulukasunbugu Kulubilennin kin, Bamakɔ Disiriki Komini 1ɔlɔ la, tun dagabawulilen don nin jumadon na.       
K’a kun kɛ, a yɔrɔ sigibagaw murutira jumadon wulafɛla la, k’u ban minkɛyɔrɔ ani dumunikɛyɔrɔ dɔ dayɛlɛli ma u ka batokɛyɔrɔ kɛrɛfɛ.    
A ko bɛɛ daminɛna jumaseli kɔfɛ, tuma min na alimami bilalen misiriba dungew ɲɛ, u y’u kun da fɔlikɛla Salifu Keyita ka so kan, k’u ka ban jira a ka minkɛyɔrɔ cookoli la batokɛyɔrɔ an’u ka yɔrɔ kɛnɛyaso kɛrɛfɛ.    
Ayi, minkɛyɔrɔ ni dumunikɛyɔrɔ dɔ dayɛlɛli la, k’a ɲɛsin kɛnɛyaso ma.     
Salifu Keyita yɛrɛkunfeerelaw jatigi,     
an ma jɛn ni minkɛyɔrɔ dayɛlɛli ye misiri masurunna na
wulikajɔlaw tun b’o fɔ ka segin a kan.    
A nɔ gɔni na, arɔndiseman 12nan polisiw ka baarajɛkulu dɔ y’i cɛ k’a yɔrɔ sɛgɛrɛ, walasa ka basigi sabati ka sin diinɛmɔgɔw ka nin balakabɔli la.
Dungew ye lɛrɛ caman kɛ, 
k’u ka jɛnbaliya fɔ, wa u ma dɛsɛ k’u ka jigilatigɛ fɔ.     
U y’u ka dusukasi jira minkɛyɔrɔw ani bɛndiyakɛyɔrɔw wɛrɛw cayali la u ka komini kɔnɔ.      
Ka se nin yɔrɔ la, fɔlikɛla Salifu Keyita m’i dantigɛ fɔlɔ a koɲɛ la.     
T.   KAMARA    -    A ka lakanabaliya suguya bɛɛ kɛlɛli baaraw kɔnɔ, Kayi arɔndiseman filanan polisiso, min ɲɛmɔgɔya bɛ polisi Komisɛri pɛrɛnsipali, Musutafa Jakite, bolo, filɛ k’a tɛgɛ da Kulun – Bankasi sirafurancɛ, ka tɛmɛ Dagidagi pankulunjiginyɔrɔ fɛ, siratigɛlaw kan.     
Ka bɔ polisi kunnafonisun na, mɛkalo tile 16 ka taa 17 sufɛla la, sɔgɔma nɛgɛkanɲɛ 2 fanfɛlaw la, kofɔlikɛla dɔ, min tɔgɔ ma dɔn, ye kibaruya di Kayi arɔndiseman 2nan polisiso ma, ko siratigɛlakulu dɔ bɛ tiɲɛni na Kulun – Bankasi sirafurancɛ la, ka tɛmɛ pankurunjiginyɔrɔ Dagidagi fɛ.     
Ani k’a fara a kan k’o siratikɛlaw tun ye tɛmɛbaga dɔw bolominɛnw bɔ u bolo ka ban.    
O yɔrɔ bɛɛ la, Kayi arɔndiseman 2nan polisiso ka ɲininikɛbolofara baarajɛkulu dɔ taara a yɔrɔw la, yaasa k’a kow lakɔlɔsi ani ka sigannamɔgɔ bisigilenw minɛ.      
A yɔrɔ la, sɛgɛsɛgɛlikɛlaw y’a sɔrɔ tiɲɛ na mɔgɔ wɔɔrɔ tun minɛnen bɛ k’u jɔ, mɔgɔ fila fɛ, ni maramafɛn tigɛlikɛla dɔ ( jele min bɛɛ nɛgɛlaman don, k’a dilancogo lafisaya ) ka bagabaga ye ani moto saba jɔlen guduron kɛrɛdafɛla la.     
Juru dɔ tun bɛ ka guduron cɛtigɛ, n’a kunw dɔlakelen tun sirilendon nɛgɛpanpanran dɔ la ani n’a kun tɔkelen tun  minɛnen bɛ siratigɛla kelen fɛ.     
O juru, u tun b’o kɛ ka motobolilaw labin, yann’u k’u bolominɛnw bɔsi u la.      
U minɛnen ni k’u ɲininka dɔɔnin, a yera k’a fɔ siratigɛla fila ninnu tun bɛ jaabili kɛ, ka bɛn u kelenkelenna ma,  Bama Guta ( san 18 ) ani Sumeyila ƐMU. Togo ( san 24 ) tɔgɔw la, u bɛɛ yɔrɔkɔlɔsilaw.     
Taa kɛlen n’u ye polisiso la walasa ka koɲɛɲininiw lataa ɲɛ, siratigɛla fila jɔra kow la, u jalakira ni minnu ye, kasɔrɔ gɛlɛya si ma ye a la.    
O la, sɛgɛsɛgɛli kunfɔlɔw kɔfɛ, u bilala ka taa Kayi Kiri kunfɔlɔ kiribolofara kirida ɲɛkɔrɔ, k’a da Kayi polisiso arɔndiseman 2nan ka kirilatasɛbɛn kan, min don bɛnna mɛkalo tile 18 ma, san 2021.         
Kasoladonsɛbɛn dara u kan.      
Sisan u bɛ k’u hakilijakabɔ u dakan kan arayew faaba kasobonba kogo naani ni ɲɔgɔn cɛ.    
Bubakari PAYITAWO   -   Minisiriɲɛmɔgɔ, Sogɛli Kokala Mayiga, ka kan ka dan sigi a ka don bɛɛ foliw la.    
N’a kun ye ka jamana ka kɛnɛya jateminɛ, o b’a jira k’a ma labɛn a baara kama.   
Ngaradabaga, kabini waati janba, min ye kanu don ni fanga ye ATETE tile la ani IBEKA, yecogo jɛlen ani hakilimaya ka kan ka kɛ o la fɛn na, jamana mago bɛ min na.    
I ko ƐMI SƐNKI – ƐRƐFIPE komaɲagala, min ye Mali jamana fanga ka marakɛcogo lagosi ani k’a ka bana cogoya sɛgɛsɛgɛ k’a fɔ yanni IBEKA bɛ bin, Sogɛli ka hakilila ncinin ka kan a bolo, wajibi la, cogo min na ka ntura jugu ta a gerew ma.    
Fo a k’i kɛ baara joona, bawo waati dannen bɛ a ye.   
Filɛlikɛla kodɔnna caman y’a ye ko dɔgɔkun wɔɔrɔ ka jan a ka gɔfɛrɛnaman ka baarabolodali kama.    
Fo a k’a ka ciw fɛgɛya n’a fanga digili ye jamana lakananiko kan, ni bɛnɲini kɛli ye ni Iyadi ani Kufa ye, walasa muguci jɔli ka sɔrɔ ani ka kɛlɛ hakilila bila.     
O de ye sira bɛɛ la surunman ye walasa ka bɛn sɔrɔ, Barikani tali kɔfɛ.   
Mɔgɔ man kan ka ɲinɛ min kɔ, o ye ko fan fila bɛɛ suw ye Malidenw de ye waati bɛɛ.
O de kosɔn Faransi bɛ ban ka jatigɛwalekɛlaw latununnen hakɛ fɔ, ni kumalabɛnnen fɔli ye k’a nɔgɔya ko u y’olu « sen bɔ a la ».     
A waati kelen na, a ka kan ka wuli k’i jɔ kalafili taabolo dafɛ, ni SENI bɔli ye yen, o min jɔyɔrɔ ma faamu abada, bawo politikitɔnw ka cidenw kɛli a la n’a ta bɛɛ, kalafili kɔfɛ sɔsɔli bɛ kɛ.    
I n’a fɔ fanga ye cɛmancɛlafanga ye, min baarakɛbagaw tɛ kɛ cɛbɔw ye, fo a labɛnni ka kalifa sigida mara la ani Jamana kɔnɔko minisiriso. 
Fo a nafolobɔ ka se ka kɛ jamana kɔnɔna sɔrɔw fɛ, kalafiliw bɛɛ la.     
Fo ka sariyasunba hakililaɲinikalafili mabɔ, fo ka taa se bɛn bɛnkansɛbɛn falenni kumafalen dantigɛli ma, min taabolo ka jan kojugu.   
A bɛ se ka cɛmancɛlafanga ɲɛmɔgɔw fara ani k’u bɔ u hakili kan.   
Fanga halala, min bɔra kalafilikɛsu kɔnɔ, dɔrɔn de bɛ se k’o koɲɛ dantigɛ ani sariyasunba yɛlɛmaniw walima ka sariyasunba kura labɛn walasa ka tɛmɛ Peresidanfanga 4nan na.    
Kiri nɔminɛniw bɛ se ka daminɛ ni sɛgɛsɛgɛli dɔw labanni ye, minnu daminɛna kaban.   
Fo ka kiri lasaniya, ni kiritkɛla tilenbaliw bilali ye ka taa sɛgɛnnafiyɛnbɔ la, ka kɔn a waati ɲɛ, minnu jogo ye ka yuruguyurugu sɛbɛnw da kɛrɛfɛ walima k’a fɔ ko a t’a kun bɔ.    
Ni mɔgɔw m’o daminɛ, foyi tɛna falen.   
A. Ba   -   Nizɛri kurunbolibere bɛ BAZUMU Mohamɛdi bolo kabini awirilikalo tile 2 laban na.     
A sigili ɲɛnajɛ sankɔrɔtalen senfɛ ani min bɛ to tariku kɔnɔ, Mahamat Gandi Lajɛyɔrɔ soba falen kɔnɔ i ko a ka pɛrɛn, sisan Ɲameyi cɛkunba y’i kale a don k(a tɛ Nizɛri jamana jigi kari.       
Kandi laban na, a ye min da a ni kan, an’a b’a kɔnɔ ka min waleya cogo bɛɛɛ la, min dulonnen don ka ɲɛ a ka san duuru fɔlɔ ( 2021 – 2026 ) ɲɛkɔrɔsɛbɛnnikalanyɔrɔ la, 
Kandi, kunkologɛlɛya bɛ min na, ani fana n’a bɛ kisili kɛ, Jamanakuntigiba, min yankan ye Isufu Mahamadu ta ye, nɔkanda bolo, o ka politiki bonya nɔbɔli kama. 
A ka fangabatigiya kɔnɔ.
Wasako ani bonyaliko.      Ka Isufu nɔkanda, o bɛ se ka kɛ, nka k’a kɔfalen bɛna kɛ sira gɛlɛman ye, Nizɛrikaw tun bɛ nin sɔsɔli kɛ u ka buguw ŋunuŋunu kɔnɔ. 
Ɲinɛ ka go mɔgɔ kɔ min kɔnna a ɲɛ, cɛ, san 69, min kɛra Nizɛri kunna k’a ta san 2011 ka se 2021 ma, tun k’ale tɛna saratiwaati sabana ɲini.
A y’a kɛ.
A kɛcogo bɛɛ la ɲuman na.
Taamasiyɛnko ani tarikuko !   
O waati kelen na, a afirikika bɔɲɔɔn dɔw, saratiwaati sabanan bananaman wulila minnu fɛ, bɛ k’u balan fanga la.   
I ko mɔgɔ sulenw, minnu t’u yɛrɛ bolo.
Minnu bɛ yɛrɛtiɲɛ sira kan.
Ɲɛjibɔgaziw kasa la, bugɔlikɛmanajalanw bugɔlinɔw la ani marifakisɛw yɛrɛ-yɛrɛ cili yɔrɔ surunnin na funankɛninw na, minnu bɛ to a la.    
Ko tɔnɔmininen dɛrɛsi !  
Yɔrɔ bɛɛ, Nizɛri bɛ kɛ kalanyɔrɔ ye, min bɛ ɲɛw fa ani kodɔn ladegeta caman bɛ min na.
Isufu taara n’a yɛrɛ ye.
Nin bɛɛ kɔ, balo bɛ yen Perezidanya kɔfɛ.   
Janko, a bonyalen ni Mo Ibarahimu Jɔnjɔn nɔɔrɔ ye a kɔ, Dandazi den bɛna a mago don a tɔgɔlacakɛda Isufu Mahamadu la, min bɛ tali kɛ demokarasi, bɛn, marakɛcogo ɲuman, hadamadenya tilennenya ani Afirikikaw ka ɲɛmɔgɔya lakodɔnnen taaɲɛ.   
Falenni ani jigifali kɛyɔrɔ.      
BAZUMU Mohamɛdi bɛ pankurunbolibaga sigiyɔrɔ la, k’a bolo kɛ a nɛgɛw la.       
Fanga tɛmɛsiraw dɔnbaga mɔnen, a y’a ka ci girinya suman a cogo ɲuman na.  
Tɛsikere den bɛ k’a ka tile 100 sɔrɔ.
O min kɛra wɔsi la, falen na ni farifoni ye.
BAZUMU Mohamɛdi balala mɔgɔw la. 
A ka fanga bolili la, Nizɛrika caman ye hakilila falen, minnu tun bɛ muɲukumaɲaka la u kunkolow kɔnɔ.   
Cɛ tun faamuyalen bɛ kosɛbɛ a ka fasojama fɛ wa ?   
Munna yɔrɔnin kelen mɔgɔw bɛ sin ka bɔ a ka Jamanaɲɛmɔgɔya jogo ɲumanyaw kan, minnu ɲɔgɔn ka dɔgɔn, baarakɛla cɛsirilen ani min bɛ dusukunw madali nɔfɛ, Nizɛri bɛnnen kama n’a yɛrɛ ye. 
Kaladaw ani dilanninw diminw, minnu dara a yɛrɛbakun kan, waati min na Tɛsikere den tun bɛ kɛlɛ la fanga minɛni kama.        
A faden juguw, minnu bɛ fanga sinamatɔn kologɛlɛnw la ani jɛrɛjɛkuluw, u bɛɛ bɛ ɲini ka marifa falen k’a bɔ a bɛ kamankun min na.    
U bɛ b’u ka nisɔndiya jira ani k’a daminɛ dɔɔnin-dɔɔnin ka Jamanakuntigiya sira di a ma, min b’a ɲini ka dankunw labɔ u nɔ na.     
A ka tile 100 marakɛcogo la, mɔgɔw bɛ ŋaniyaba ye, ka kɛ falenkɛbaga yɛrɛ-yɛrɛ ye Nizɛrika miliyonw ka don n’a dugujɛ balokɛcogo la.     
U minɛnen faantanya gɛrɛntɛn, baarantanya walankatalen, jatigɛwale ani jigilatigɛ tasumaw na.      
U sigilen don ka ko caman makɔnɔ ni BAZUMU ka marakɛcogo ye.   
A baara tɛna nɔgɔya.  
Perezidan b’o dɔn kosɛbɛ.     
Janko kalata fiɲɛbawuli kɔfɛ an’a nɔkunw, minnu bɛ mɔgɔ bɔ a dabolo kan.    
Mɔgɔw b’a filɛ, taa ka bin kɔnɔ, ka sɛbɛnfuraɲɛ yɛlɛma.    
Hadamadenya juru tiɲɛni jina juguw tun ye kaasa tɛmɛ kɔnɔ wɔɔrɔ kan.    
Bɛnkan tun latiɲɛna.
Ala bolo dalen Nizɛri kabakolo la.
Siga t’a la.
Abada, jamana ma bin siyalatunun kuma juguw la ka se nin hakɛ la.  
Nka, nin ko cogoya tun ka kan ni yɛrɛminɛ ani fan bɛɛ faamuyali ye. 
Ko yɛlɛmani kura tun ka kan ni kɛli ye. 
Hadamadenyako ani Politiki furakɛli sugu dɔ, bɛɛ sen bɛ min na, yaasa ka bɔ nin fununfunun kɔnɔ.   
Ɲameyi cɛkunba kura, kurunbolibere minɛnen a tɛgɛ kɔnɔ kabini awirilikalo tile fila san 2021, min ye nin siratigɛ don a ka ko la, kabini a ka fanga tali la, bɛ k’a ka kow kɛ a yɛrɛ kokɛcogow la. 
BAZUMU taamasen an’a kokɛcogo bɛ ka bila sen kan.   
Walasa ka kuma u ka perezidan kura ka foniseriya an’a ka konɔgɔya kan, a ka di Nizɛrikaw ye ka koba kɛlenw fɔ.
Mɔgɔw bɛ ka kumaw caya a ka kabakoya « Ifitari » kan ( sunkalo kɔnɔ suntigɛ ), a ye min kɛ Ɲameyi Jori Amani pankurunjiginyɔrɔ la, tuma min a tun ka kan ka taa perezidanmasaso la, a bɔlen kɔ ci la jamana kɔkan, yaasa k’a to silamɛw bɛɛ ka taa u ka so, kasɔrɔ sirabakanboli ma lajɔ.        
Miniti bi saba suntigɛ ɲɛ.     
Nin aladɔn belebele ani majigin diyara Nizɛrikaw ye kosɛbɛ.    
U b’a ka Pari metoroko fana fɔ , a ye min ta n’a ka jamana cidenkulu ncinin ye, a ka tilefilakɛ dɔ senfɛ Faransi dugukolo kan ani min wideyo bɛ ka latɛmɛtɛmɛ bɔlɔlɔ kan.      
Nin alamisadon zuluyekalo tile 1ɔlɔ san 2021, a ka taama Difa marabolo kɔnɔ ( Perezidan kɔrɔ ani banbagatɔ TANJA Mamadu wolodugu ) bɛ bɛɛ da la.    
Yan fana, Tesekere den ye kodiyanye kuru caman sɔrɔ, nin sigiyɔrɔ jamaw bolo.    
U tun tɛ se k’a bila u kun na, ko nin ɲɔgɔnna waati surun dɔrɔn na jamana kunna, BAZUMU Mohamɛdi ka taama wasalen kɛ yeninɔ.     
Koba kɛlenw.     Perezidan Bazumu ka tile 100 fɔlɔw taamasiyɛnna fana ni ɲɛfɛtaaw ye, minnu tɛ bolokɔfɛfɛnw ye, siratigɛ ninnu na :      
sɛgɛnnafiyɛnbɔ saraw kɛli kalo o kalo ;     
Dansigi ladilikɛla ani minisiri jɔyɔrɔw farali la ɲɔgɔn kan ;     
bulonkuntigiba jɔyɔrɔw bɔli minisirisow kɔnɔ, olu minnu ni ladilikɛla ani sekeretɛri zenerali taw tun bɛ segin ko kelenw kan ;        
dɔ bɔli perezidan ka nani bisimilali ani taali jamaw la pankurunjiginyɔrɔ la ani gɔfɛrɛnaman minisiriw yeli wajibiyaliw o jamana taamakow ɲɛnajɛ kelenw senfɛ ;    
dɔ bɔli nafamafɛnw la, minnu sirilen don sagotigiya jɔyɔrɔ dɔw la ( ladiyaliwariw, tajitasɛbɛnninw, faamaso, adw. / ani dɔwɛrɛ ) ;
jɛrɛjɛkulu mɔgɔw ( baarakɛlaw ka lafasalitɔnw, sigidaw tɔnw, sɔrɔko kɛnyɛrɛye jɛɲɔgɔnw ani jagokɛlaw ) bisimilali minisiriw ka laadalatɔnsigiso kɔnɔ ;
perezidan ka yɔrɔlataa dugu kɔnɔ, kasɔrɔ lakanabagaw t’a nɔfɛ, k’u kunfa maramafɛnw la ani k’u caya k’a damatɛmɛ ;
konɔgɔya ani majigin minisiriyabaara la ani minisiriw ka jaabisɔrɔw wajibiyali ; 
kannabila toli kunnafonidilaw bolo ani hakilila ni lagosili fɔli foroba la perezidanfanga hukumu kɔnɔ an’a bolofara cakɛlaw ka jogoɲumanya sariya ;      
Kanali dancɛw la ani jamana dugukolo lakanani ni polisi ani sɔrɔdasi ka kanalifɛɛrɛ ye, jateminɛni hakilimaya kɔnɔ ;      
Jamana ka sagotiya bolofaraw basigili ;
jɛrɛjɛkulu madali ani kulu, minnu bɛ Nizɛri politikikɛnɛ kɔnɔ, bɛɛ lasɔnni, ka mara kɛ ani ka perezidanfanga ko sɔrɔlen kologɛlɛya ;     
masurunyali ni sidalajamaw ye ;
sinsinni kalan ani degelikalan bolofara kan walasa ka dɔ fara Nizɛri sigidajama ka hadamadenyako, sɔrɔko ani seko ni dɔnko kundama kan ;       
Jamana baarakɛnafolo labaarali ka kɛ k’a dalabɛn ani k’a kɛ ni hakili ye ;        
kumaɲɔgɔnya ɲumanw ani danayaw hakililatigɛliw an’u diliw wariko dɛmɛdonnaw ani kɛnyɛrɛye ni foroba yiriwalinafolobɔlaw ma ;     
Lafiya lasɔrɔli ani hadamadenya kelenyali sigidajama cɛla, min sirilen don siyako fɔɲɔgɔnkow madali laɲininen na ani jamakulu ncininw ani jama fanga dɔgɔmaninw lakanani ani minnu laafura Nizɛri sɔrɔko ni hadamadenya cogoya fɛ.    
Nin kunw bɛɛ la, Bazumu ka marakɛcogo bɛ fasojama ani terijamanaw hakililatigɛ, k’a da galabukɛnɛya ani hadamadenya ni sɔrɔko yiriwali kɔnɔkow cogoya ɲuman kan, Bazumu sera ka minnu dilan ani k’u kɛ, ka da a ka ɲɛfɛtaa ani nimayali kura kologɛlɛyali politiki kan.     
Ka cɛsiriko belebelew ɲɛnabɔ.
Bi, waati ka kalan u kɔ.   
Fasojama bɛ fɛ cogo bɛɛ la k’a yɛrɛ bɔ degun kɔnɔ, min b’a kan.
BAZUMU Mohamɛdi b’o dɔn kosɛbɛ.
Cɛsiriko belebelew ye : baara, hadamadenya tilennenya, kalan, kɛnɛya, jatigɛwale kɛlɛli, iziniw sigili. 
O faamuyabaliya bɛna kɛ kolatiɲɛba ye.
Walasa ka se wɛri ju ma, Perezidan na kan ka nizerika fasoden ɲuman suguya kura labɛn ani ka hadamadenya labɛnko, min « foronna » kabini waati damadɔ fangatigi ɲaniya juguw fɛ, ladilan kokura.    
O de ye kɔrɔ ani ferekeyɔrɔ bɛɛ ye, BAZUMU ka marakɛcogo la.
A yɛrɛlakanaminɛn an’a taamasiyɛnnija b’a bolo ka ɲɛ sɔrɔ a la.   
Janko, Nizɛri falenni belebele bɛna tɛmɛ nin fasojama fɛ, min bɛ k’i dege a dɔnni na ka ɲɛ ani ka bɔ bɛn, tilennenya ani hadamadenya damakɛɲɛni kɛbaga jogo ɲuman caman kan, minnu b’a la.        
Isimayela AYIDARA fɛ  ( Kɔntinantali Afiriki Hakilalasɛbɛn Ɲɛmɔgɔ )    A kɛra.
Dɔgɔtɔrɔ Bubu Sise ye « Iniyɔn puru la Repibiliki et la Demokarasi » sugandi k’a ka walisiw jigin.  
IBEKA ka minisiriɲɛmɔgɔ kɔrɔ ani laban, fo ka taa se utikalo tila 18 san 2018 fangadafiri ma, ye Jene, a bɔdugu, bolofara sugandi k’o kɛ a binyɔrɔ ye. Nka, tiɲɛ na, a bolofara sɔrɔko sekeretɛri jɔyɔrɔ, min bila a bolo, kɔni bɛ ye i ko perezidanyaɲini dusu daminɛyɔrɔ, min ma dɔgɔ ka ɲɛ.      
Sebagaya fɔlɔ don kaban, IBEKA ka Minisiriɲɛmɔgɔ kɔrɔ ka se ka don, k’a kɛ jamanako ye, fanga sinamatɔn kuntigi banbagatɔ ka tɔn na.    
Mamadu Igɔri Jara nani ni mankanba ye tun ye waribonbaarakɛla kɛ cɛbɔ ye a yɛrɛ ma ten, tɔn tun bɛ ka min makɔnɔ.    
IYƐRIDE, min tun bɛ sangasigi la a waati ani min tun ye a ɲɛmɔgɔ banbagatɔ mɔgɔba kologirin ka fala ye, tun bɛ gɛlɛya la ka mɔgɔba sɔrɔ, yankan bɛ min na, n’a bɛ se ka ɲɛmɔgɔya dɛsɛ kɔnɔdun fa.    
IBEKA ka nafolokow ɲɛmɔgɔyaso kuntigi kɔrɔ, a tun ye Bubu Sise kɔn yɔrɔ min na, ni cɛbɔ tun don kaban perezidansigikalata la san 2021, ka bila a ka kuntigi kɔrɔ juguya la, tun ye tɛgɛdiɲɔgɔnma tɔn siraw sɛgɛrɛ, dɔgɔkun damadɔ Sumayila Sise ka balakatunun kɔfɛ.      
O cogo la, Bubu Sise ka donni koɲɛ tun bɛ sira kan kabini kalo caman, hali tuma min na gɔfɛrɛnaman kuntigi kɔrɔ tun donna dogoli kuntaala jan na, walasa ka tila sɔrɔdasikulu fangadarakilaw la, minnu tun b’a nɔfɛ, mɔgɔw ka fɔ la, fangadafiri ɲinini kosɔn.     
Pariti denmisɛn ɲinkurun hakɛ dɔ tun ɲɛ bɛ u yɛrɛ mɔsɔnnen na, cogo dɔ la, ƐMI SƐNKI – ƐRƐFIPE kɔnɔ, yɔrɔ min na pariti y’a ka Mali fanga sinamatɔn fanga fɔlɔ ɲɛmɔgɔya, min ka kan, ye ka yelen.   
ƐFIYƐSIDE, hali n’a waatilaɲɛmɔgɔya tun bɛ Sogɛli Kokala Mayiga bolo, ƐMI SƐNKI ɲɛmɔgɔyakulu fɛɛrɛtigi kolatilenna, tun bɛ ye kosɛbɛ, tiɲɛ na, i ko faraɲɔgɔnkankulu min kɔni labɛnnen don IYƐRIDE dafɛ, ka tɛmɛ pariti kan, min, k’a kɔdon, tun donna faraɲɔgɔnkankulu la.     
A bɛ ye kɛnɛ kan, ko Dɔgɔtɔrɔ Bubu Sise bɛ taabolo dɔ, min fanga ka bon ka se hakɛ la, nɔnabila pariti kɔnɔ, min ka kan ka jate fanga sangaɲɔgɔnmaw dantigɛli kama, pariti kɔnɔna na ani fana jamana kɛnɛ kan, bawo kow n’u ta bɛɛ, minisiriɲɛmɔgɔ kɔrɔ kɔkɔrɔdonbagaw bɛ bɔ kosɛbɛ politikitɔn kelen kadaraw kɔnɔ.     
K’a ɲini ka Bubu Sise wele gundo la, tun bɛ ye i ko sira wɛrɛ danaya bɛ min fana na, n’o tɛ ka ye kɔni, i ko ka nɛgɛ caman hakililatigɛ tasuma na pariti ye perezidansigikalata nata la.    
Donni min bɛ sɔsɔ walima min makɔnɔnen don ?
O bɛɛ la, a mɔgɔ kɔrɔbalenw, minnu bɛ fɛ kow ka to u cogoya la, kɛlen ka pariti ka kelenya tiɲɛtɔ ye, tun y’u kan kɔrɔta k’a hakiliatigɛ ko cɛbɔya perezidansigikalata nata la daw yɛlɛnen tun bɛ to, k’a sarati kɛ, ka kɛ tɔnden lakodɔnnen ye tɔn na, kuma jɛlen na, sɔsɔli tɛ tɔndenya min na.    
Sarati min wulila joona, IYƐRIDE kɛlen k’a ka kodɔn kɛ paritiw kununni ye ani politiki mɔgɔbaw, yankan dɔɔnin bɛ minnu na.      
Nka filɛlikɛla caman bɛ mɔgɔ donnen kura ka nafoloko kɛnɛ, min tɛ bolokɔfɛfɛn ye, hakililatigɛ.
K’a tiɲɛtigiya walima ka nkalontigiya, Bubu Sise makɔnɔnen don ka tɔn ka jemeni bɛɛ walima a fan dɔ lafa, o min nafolobɔ fanba tun bilalen don a perezidan banbagatɔ mɔgɔba kelen kan.   
A denmisɛnkulu ko kura ɲininaw, minnu ye baara kɛ kosɛbɛ minisiriɲɛmɔgɔ kɔrɔ nani na, siga t’a la k’olu ni Sumayila Sise taamaɲɔgɔn kɔrɔw, minnu tɛ fangaw sangaɲɔgɔnmaw falenni ye ni ɲɛ ɲuman ye tɔn kɔnɔ, bɛ bila ɲɔgɔn na.   
O cogo kelen na, masurunnadɛmɛkɛbaga, minnu y’u labɛn Mamadu Igɔri Jara dafɛ, yanni nin waati cɛ, ɲɛ bɛ nin nani na i ko fɔɲɔgɔnkɔw wulili.      
Zenerali banbagatɔ Sɛki Jara, SEDEYAWO lakana koɲɛw kotigi, a tununni kogɛlɛn waati la, pankurunkaasara dɔ la Nizeriya, denkɛ tun ɲɛ b’a yɛrɛ la tɔn ka cɛbo, tɛmɛ tɛ se ka kɛ min na, ka masiriw la ani i ko IBEKA faden banbagatɔ san 2013 ani 2018 perezidansigiw la, ciyɛntabaga bisigilen.       
Tiɲɛna, IYƐRIDE ka kelenya bɛ ye i n’a fɔ kunbalan, min jɔda ka bon a bɛɛ ye, yanni perezidansigi nata cɛ, Bubu Sise ka kan k’i disi da min na ani ko tɔ bɛna tugu min na, sɛbɛ la.    
Musa Tarawore, Gawo marabolo Gɛfɛrɛnɛri, ye ŋaniya ta k’a ka senkola jira ni bagan tali ye a gerew ma, k’a ɲɛsin lakanabaliya banbali ma, min bɛ senna a ka marakɛyɔrɔ dugukolo kan. 
Lawulinkama nikarabali kɔfɛ, min kɛra sɔrɔ baarakɛbaga, Abudulayi Kone, la, k’a daji a ka denbaya kɔnɔ, ka danfara kɛ a la n’a tɔgɔma Abudulayi Opitɛ ta ye, o min kɛra bɔlɔn yɛrɛ kɔnɔ,            Kolonɛli Sidiki Samake ye ɲangili ta ka tɛmɛ ko kologɛlɛn saba fɛ.      
A fɔlɔ bɛ tali kɛ dugudaminɛ sigili la, min bɛ kɛ k’a daminɛ bi ntɛnɛndon na ani min bɛ to senna tile tan ni duuru ɲɔgɔnna, segin bɛ se ka kɛ min kan, n’a senfɛ forobalakanaw ani mɔgɔw kelenkelennaw taw bɛna bila taabolo kɛrɛnkɛrɛnnen kɔnɔ k’a ta nɛgɛkanɲɛ 21 na ka taa sɔgɔma nɛgɛkanɲɛ 5 la.    
Olu tɛ gɛrɛntɛnw bɛɛ ye, marabolo wolonwulanan kojugubakɛw ye minnu jigin a kɔnɔ.    
Walasa ka dɔ bɔ a juguya la, ni dɛsɛ kɛra ka ban pewu, marabolo mara ɲɛmɔgɔya y’a latigɛ ka fu siri kannabila delinako ani waleyaliko dɔw la, minnu ye ka marifaw yɛlɛma ka kɛ denmisɛntulonkɛlanw ye forobaɲɛnajɛw senfɛ.     
Walasa ka basigi lasegin a koɲɛ na, latigɛlisɛbɛn nimoro 0057, min tara feburuyekalo tile 12 san 2021, b’a kɔn pewu ka nisɔndiyaɲɛnajɛw kɛ ni mugucikanw ye marifa sugu bɛɛ la.     
Nin kɔnnisariya sɔsɔbagaw, n’u ma ɲangi ni kasolabila sariyaw ye, minnu bɛ senna, b’u yɛrɛ lase polisi ka kɛtaw marifabɔsiw la, siratigɛ minnu na a mugucifɛn dulonnen bɛ mobili la, cogo la n’a tɛ se ka wuli, sen b’a la.      
O t’a bɛɛ ye.
Gawo gɔfɛrɛnɛri ka kɛta kologɛlɛnw bɛ se mɔgɔw tɔgɔlamobili gansanw fana ma.      
K’a bɔ kana ani lakana kɛbagaw ka bolifɛnw na walima u ka diɲɛ kɔnɔ jɛɲɔgɔnw taw, kɔnni kɛlen don bolifɛn bɛɛ ye, nimoro ma sigi min kan, ka boli duguw kɔnɔ walima ka togoda sira misɛnninw, dugubaw ni ɲɔgɔn cɛ siraw minɛ, ani dɔwɛrɛw.    
A bɛ ye kɛnɛ kan, ko sigida sariya kuraw, fanga ani dusu min b’u la, n’a ta bɛɛ, tɛ se k’a fɔ u bɛ se ka kɛ ka ɲɛ kosɛbɛ dugukolo kan, min kɔlɔsili bɛ a fan dɔ de la forobafanga fɛ, min sigili don. 
O bɛɛ la, u bɛna tɔgɔ sɔrɔ ka lakana lafiya danfara sigi Jamana fanga bɛ sigiyɔrɔ minnu na ani a tɛ yɔrɔ minnu na ni ɲɔgɔn cɛ.   
A KEYITA  -  A lakodɔnna jamanakunda,   ŋunuŋunukuma minnu tun bɛ senna kabini waati jan na, laban kɛra tiɲɛ ye.      
Mali minisiriɲɛmɔgɔ kɔrɔ, Dɔrɔtɔrɔ Bubu Sise y’a ka walisiw jigin « Faraɲɔgɔnkan Perezidanfanga ani Bɛnkanfanga kama » ( IYƐRIDE ) la, alamahinɛna Sumayila Sise la ka pariti kɔrɔ.    
A tara, sibiridon zuwɛnkalo tile 26, k’a kɛ Jene ( Moti marabolo ) IYƐRIDE bolofara Sɔrɔ Koɲɛw Kalatigi ye.    
Cɛbɔ kɔrɔ Mali perezidansigi kalafili la, Mamadu Igɔri Jara, donni kɔfɛ « Iniyɔn puru la Erepibiliki e la Demokarasi » ( IYƐRIDE ) la, dakun sera Mali minisiriɲɛmɔgɔ kɔrɔ, Dɔgɔtɔrɔ Bubu Sise, sɔrɔ ani nafoloko minisiri kɔrɔ, ma, k’a ka walisiw jigin ɲuguji ni jɛman pariti la.    
A tara k’a kɛ Jene ( Moti marabolo ) IYƐRIDE bolofara Sɔrɔ koɲɛw Sekeretɛri ye.    
A donni waleyara, sibiridon zuwɛnkalo tile 26 san 2021, Jene pariti bolofara ka lajɛba senfɛ.    
A sababu la, pariti ɲɛmɔgɔyaso ye cidenkulu bila ka taa a baaraw ɲɛmɔgɔya kɛ.    
A dɔnna jamanakunda, Dɔgɔtɔrɔ Bubu Sise sigira k’a kɛ Jene IYƐRIDE bolofara Sɔrɔ koɲɛw sekeretɛri ye.     
A bolofara lajɛba baaraw ɲɛmɔgɔya tun bɛ IYƐRIDE Jamana Ɲɛmɔgɔyakulu perezidandankanw Madani Tarawore, Befɔn Sise ani Sekeretɛri Zenerali dankan Gaharu Dukure bolo.      
Mɔgɔ tun bɛ se k’o sɛbɛn de kalan Minisiriɲɛmɔgɔ kɔrɔ Bubu Sise ka Fesibuku ɲɛ kan.    
A ɲininkalen anw fɛ, sibiridon zuwɛnkalo tile 26 san 2021 walasa k’a fɛla sɔrɔ nin donni kan, IYƐRIDE sekeretɛri zenerali, Dawuda Ture, y’a da tulow kan ko pariti dayɛlɛlen don donni bɛɛ kama.    
IYƐRIDE ye pariti dayɛlelen ye kabini a sigili.   
An ka sariyasɛbɛnw dayɛlɛlen don donni kama.   
Donni bɛɛ bɛ bisimila ni hɛrɛ ye.       
Pariti dayɛlɛlen don Maliden bɛɛ ye ani hali Afirikika minnu  bɛ Mali la.    
a ko ten.
K’a sin pariti ka san 2022 perezidansigikalata cɛbɔ sugandili ma, IYƐRIDE Sekeretɛri zenerali, Dawuda Ture, y’a dajira k’o koɲɛ bɛna jalatigɛ n’a waati sera. 
N’a waati sera, wele bɛ bila cɛbɔya ma, ni tɔndenw bɛɛ se k’a ɲini, taabolow bɛ yen walasa ka cɛbɔ kelen sugandi.    
a y’a kunca ten.
Agibu Sogodogo  -   « Ne ka diɲɛnatigɛ tun latigɛra n ka kin kasobonba la, nka ntolatan fɛ, ne bɛ n ka jamana mɔgɔ baanayalenbaw cɛla ». ƐFISE Bariselɔni ka ɲɛfɛjɔ kɔrɔ bolo, fɛn min cɛ ka ɲi diɲɛ fɛn bɛɛ ye, o ye ka nunkɔrɔyɛlɛ lase tɔw ma.
« Kabini waati damadɔ, ne y’a faamuya ko ka tɔw dɛmɛ, o ye ko ye min jɔda ka bon a bɛɛ ye diɲɛnatigɛ la.   
I n’a fɔ ne kɔrɔkɛ Bubakari Sidiki Sangare, BEYƐSIYƐSI tɔn perezidan, ye min kɛ, ni ntolatan ɲɔgɔnkunbɛnw labɛnni ye denmisɛnw kama.    
Denmisɛnw ye nin nisɔndiya min kɛ, nin ɲɔgɔndan kɔnɔ, sɔngɔ t’o la, wa o de la, ne bɛ dusu don aw la ka to ka denmisɛnw dɛmɛ, Mali hɛrɛ kama.     
O kɛlɛ la, ne labɛnnen don k’aw bilasira », a y’o ɲɛfɔ.
A kumatɔla a ka baara tɛmɛsiraw kan, Duwala den y’a dantigɛ k’ale bɔra denmisɛnkulu la, sugolako dɛsɛlen don min bolo ka caya.   
« Ne ye kɔfɛkinw den ye, ne ka diɲɛnatigɛ tun dabɔra n ka kin kasobonba kama, nka ni ntolatan ye, ne bɛ n ka jamana nafolotigibaw cɛla.   
Denmisɛn minnu ye BEYƐSIYƐSI kupu finali tan tun bɛ hɛrɛ la ni ne yeli ye, nka u ma min faamuya, o ye ko nin y’a san 27 ye, ne tun b’u nɔ na.      
Ne tun ye faantan ye, sugolako tɛ min na ani siniɲɛsigi tɛ min ye, nka kodɔn dɔ tun bɛ n na, ntolatan ta kɔni. 
N ye o nɔgɔyada o sɔrɔ ka taa n sanga senkola dɔwɛrɛw ma ani fana n ye hakili sɔrɔ ka baara diya n ye.      
O de kosɔn, n b’a fɔ n yɛrɛ ma sɔn ko kow ɲɛ sɔrɔli jinɛmoriya, o ye baara de ye », a y’o bɔ a da, yann’a ka fara a kan k’a ye kɛlɛ kɛ, hali n’a ma kɛ ko nɔgɔn  ye.         
« Fɛn min jɔda ka bon a bɛɛ ye diɲɛnatigɛ la, o ye ka se ka wuli k’i jɔ kokura. 
Ne binna siɲɛ caman, wa n hakili b’a la don min na n y’a fɔ n fa ye ko n bɛna baarakɛbaga bɛnkansɛbɛn bolonɔbila Ereyali Madiridi la ani k’u ye bɛnkansɛbɛn kofɔ n ye nin wari hakɛ in na.      
N fa ko n ma, n denkɛ, an tɛna faantanya bilen abada.
San damadɔ o kɔfɛ dɔɔnin, n tun bɛ min sɔrɔ kalo o kalo, n tun b’o de sɔrɔ komi o komi, wa n y’a fɔ n fa ye a tuma, Ala ka kabako de ye nin ye. 
N b’a fɛ ka maana ncinin dɔ lakale aw ye.
Mɔgɔ min b’a ka wari mara so, kasɔrɔ a t’a kɛ foyi ye, o wari tɛ taa ɲɛ.
Mɔgɔ min b’a ka wari bila warimarabon na, hali n’a kiimɛnan ye 2% de ye, a bɛ dɔ sɔrɔ.    
Ne y’o de kɛ ni bɔli ye Ereyali Madiridi la, yɔrɔ min na n tun tɛ ntola tan, ka taa Mazɔriki, yɔrɔ min na n y’a daminɛ ka ntola tan.
Ne ye nɔgɔyada min sɔrɔ ka ntola tan dɔgɔkunlaban o dɔgɔkunlaban, o de y’a to n ka kɛ n ye min ye bi », a ko ten.    
Ani ka denmisɛnw ladi u ka dusu sɔrɔ ka latigɛli ɲumanw ta diɲɛnatigɛ la.    
Samiyɛli Eto Fisi y’a ka kuma kuncɛ ni pereperelatigɛli ye ko Mali ye jamanaw bɛɛ la baanabaw dɔlakelen ye diɲɛ kɔnɔ. 
« Bi, jɛn tɛ se ka kɛ n’a ye an ka kɛ faantanw ye, nka an y’a ye k’a da a kan an sɔnna a ma.    
Ka kɛ baana ye, o ye hakililako de ye ani o tɛ ka wari sɔrɔ diyagoya la, nka hakililako de don », a y’o pereperelatigɛ.    
Mahamadu Tarawore.     
An ka jamana lakanako ye kunnasirikoba ye, bawo jatigɛwale binkanniw bɛ ɲini ka kɛ Mali faantanjamaw ka don n’a dugujɛ kow ye.    
Buguni kɔlɔsilikɛdaga min bɛ ƐRƐNI 7 kan, polisi, duwaɲɛ, zandarama ani sɛnɛfɛnw saniyaw fɛsɛfɛsɛlibagaw ka daga sigilen bɛ yɔrɔ min, kɔra mɔgɔfagabinkanni dɔ kɛyɔrɔ ye, sibiridon sufɛla la k’a dugu jɛ karidon na mɛkalo tile 30 laban na, sɔgɔma nɛgɛkanɲɛ 3 fanfɛlaw la, min kɛra cɛ marifatigi dɔw fɛ, minnu bugunatigɛw ma dɔn fɔlɔ, ka segin an ka lakana ɲɛmɔgɔw kumafɔcogo falenbaliw kan, juguman na su duuru bɔra min na, ni polisi jalatigidankan kelen ani sigidalamɔgɔ gansan naani bɛ minnu na.          
Ka bɔ kunnafonisunw bɛnnen na kelen ma, binkannikɛlaw nana motow de sanfɛ, k’u kɛ mɔgɔ fila-fila kuluw ye.
Kulu fɔlɔ y’i kunsin siratigɛwari saralidaga fanfɛ ani filanan, polisiw ka daga fanfɛ.    
Ani ka tɛmɛ kuma fɛ ko u kɛlen k’u cooko koɲuman, binkannikɛla, minnu tun bɛ siratigɛwari saralidaga yɔrɔ la, ye hii kɛ.      
O la, olu ka marifamakanw wulilen ka tugu ɲɔgɔn na, o nana ni jawuli dan ye.    
Wa, o bɛɛ ni taafan yɛrɛɲini kɔnɔ, minnu tun bɛlɛnnen don polisiw ka daga yɔrɔ la, y’a daminɛ ka mugu ci jama na.    
U ka mɔgɔfaga falaman kɔnɔ, binkannikɛlaw ye mɔgɔ duuru faga, jamana polisi jalatigidankan kelen bɛ minnu na.
U ye mobili fila fana jeni.
Nin ko gɛlɛyayɔrɔ ye min ye, o ye ko nin kulu sera k’a ka waleya kɛ ni jasigi ye ani k’i dɛn ka taa u nanamasumalen kasɔrɔ kana ani lakana kɛbagaw ma balan hali ncinin da u ɲɛ.   
Ɲuman na, a dantigɛra an ka kunnafonisunw fɛ cogo min, Jiw ani Kungow cakɛlaw ye binkannikɛlaw kunbɛn u ka kɔlaseginni kɔnɔ, wa, u n’olu cira ɲɔgɔn na.  
Ani k’a fara a kan k’o ciɲɔgɔnna senfɛ kisɛ kelen ye binkannikɛla, minnu ye hii kɛ Buguni daga kan ka kɛlɛkɛcɛw kelen minɛ.     
Ani fana, u ye bugunatigɛsɛbɛn dɔw to u kɔ, minnu mɔgɔw jaw bɛ yaala la bɔlɔlɔ sanfɛ kaban, wa ɲinini fɛlasɛbɛn dɔ bilala o cogo la walasa k’a mɔgɔ kofɔlenw lasɔrɔ.     
Binkanni kɔfɛ, i n’a fɔ an ka ɲɛmɔgɔw bɛ se a la kosɛbɛ cogo min na, Buguni marabolo gɔfɛrɛnɛri, Zenerali Keba Sangare, taara a yɔrɔ la k’a tiɲɛniw lasa.
O kɔfɛ, Jatigɛwalekɛlaw Kɛlɛli Lakanabaga Kɛrɛnkɛrɛnnenw ( Fɔrisati ) sɔrɔdasikulu kelen yɛrɛkɛra dugu kɔnɔ walasa ka mɔmɔni baaraw kɛ.   
Ani fana, Buguni marabolo mara waleyali kuntigi y’a kɛ sababu ye ka wele bila jamaw ma dusujɛlenya jɛkabaara la ni kana ani lakana kɛbagaw ye, bawo, a sɛbɛnw kunnafonisunw masurunnamɔgɔ dɔw ka fɔ la, npogotinin san wolonwula dɔ tun y’a binkannikɛlaw ye tile kɔnɔ, ni k’u kofɔ a bangebagaw ye, minnu tun m’u hakili jɔ a fɛ.      
Gɔfɛrɛnɛri y’a ɲini kana ani lakana kɛbagaw fɛ u kɔnkɔnmanenba ka to.    
O kɔfɛ, a taara Buguni Sesesɛrɛfu la ka nɔgɔya da mɔgɔ joginnen wolonwula ye, minnu cɛla saba ta ka jugu.    
K’a dɔn ko a bakurubajate bɛ su duuru kofɔ, polisi jalatigidankan kelen, marabolo sɛnɛ ɲɛmɔgɔyaso ka sɛnɛfɛnw saniya sɛgɛsɛgɛli cakɛla kelen, sofɛriparanti fila ani fure kelen min ma bugunatigɛ fɔlɔ bɛ minnu cɛla.        
Bubakari PAYITAWO  -  Walasa k’a ka cɛdenw bila wulikajɔ la kalata nataw kɛlɛw kama, Perezidanfanga waleya ɲɛtaa kama ( AYƐRIPE ) politiki faraɲɔgɔnkankulu, min ɲɛmɔgɔya bɛ Ceman Hibɛri Kulibali bolo, ye nin kalafili bolodiɲɔgɔnma in musow ani denmisɛnw ka kolatilennaw ɲɛmɔgɔyakuluw kunbɛn.   
Nin ɲɔgɔnkunbɛn jɔda bɛ min na, mɔgɔ min bɛ se ka kɛ cɛbɔ ye ka baara waatijatesɛbɛnw na perezidansigikalata nata la, minsiri kɔrɔ Ceman Hibɛri Kulibali, kɛra Loteli de Lamiciye la.    
A tun kɛra politikitɔn, minnu bɛ AYƐRIPE la, perezidan caman ɲɛna, i n’a fɔ PEZIYA Hamadi Sangare, Pariti Mali Emɛrizansi Musa Umaru Jawara a bɛ fɔ min ma Baci, min tɛ dɔwɛrɛ fana ye a Jɛɲɔgɔnyatɔn Waleyali Ɲɛmɔgɔ kɔ, FAKI Seyidu Umaru Ture.      
AYƐRIDE faraɲɔgɔnkanjɛkulu perezidan, min kologɛlɛyalen don ni politikitɔn mugan ɲɔgɔnna ye ani tɔn caman, y’a dantigɛ ko fo u ka Cɛmancɛlafanga ɲɛmɔgɔw bilasira, yaasa u k’u ka ciw ɲɛ sɔrɔ.    
Olu bɛ tali kɛ, k’a bila ko bɛɛ ɲɛ, kalata labɛnni, danaya bɛ min na, waati kofɔlen kɔnɔ.   
Ani k’i sinsin denmisɛnw ni musow ka wulikajɔ kan, walasa ka dɛmɛ kɛ ka jamana ka lakana hakililatigɛ ka tɛmɛ nin kan ani sendonni kologɛlɛn kalata nataw la.     
A y‘a dantigɛ ko a ka kan musow ni denmisɛnw ka bila tɔgɔdisɛnbɛnw yɔrɔ ɲuman na wasadenkalataw ani sigidakalataw la, minnu bɛ na.       
An b’a fɛ ka damakɛɲɛni lataaɲɛ, kasɔrɔ a tɛ kɛ ko an ma an ka musow ni denmisɛnw degelikalan fisaya, politiki ɲɛmɔgɔya la ani senyɛrɛkɔrɔ ni sɔrɔ bɛ kɛ baara minnu na kalansenbolo wɛrɛw la.      
A y’a ɲɛfɔ ten.    
Ceman Hibɛri kulubali bolo, fo k’a kɛ cogo la Mali la, npogotigiw ani musow ka kɛ ɛnzeniyɛriw ye, yaasa dɔ na bɔ musojama ka kɔfɛtoli la, hadamadenya sira la.    
Ani ka soronadon kɛ, k’a ɲɔgɔnna ɲɔgɔnbɛnw lacaya AYƐRIPE jɛɲɔgɔnyakulu musow ani denmisɛnw cɛ.    
A ka kuma bɛna dafa kumakɛla wɛrɛw fɛ, i n’a fɔ Musa Umaru Jawara a bɛ fɔ min ma Baci ani Hamadi Sangare, minnu ye biro fila ninnu kakililatigɛ u ka kɔkɔrɔdonw na an’u labɛnni k’u bilasira.    
Ka kɔn o ɲɛ, AYƐRIPE musow ka perezidanti, Mmu Tarawore Kadijatu Tarawore ani denmisɛnw ka perezidan y’u ka biro jira, ka bɛn u kelenkelenna ta ma, ani k’u ka walebolodalenw siraw kunbabaw kofɔ, k’u ka faraɲɔgɔnkankulu jɔyɔrɔtigi fɔlɔw wasa.      
An k’a dajira ko paritiw bɛ ye AYƐRIPE kɔnɔ, i ko Modibo Sumare ka IYƐRIPE, Hadi Ɲangadu ka ƐMUPEYƐMU ani a ye donni belebele sɔrɔ, AYƐMUPE – Mali tɔn ta, denmisɛn kolaɲinina caman bɛ min na    
Birino SEGEBEJI  -   ASEYI 2000 Jiritukɔrɔla marali ye fɔɲɔgɔnkɔ dɔ kun ye Bamakɔ Jiw ni Kungow marabolo waatilaɲɛmɔgɔmuso, Mmu Jeneba Gindo ani Musa Nantege Tarawore cɛ.    
O laban o bɛ baaradasɛbɛn sɔsɔ, min b’a ka nin yɔrɔ, ɲɛw bɔlen don min fɛ, labɛnni bɛnkansɛbɛn wuli.     
Baaradasɛbɛn n°22 / DEYƐREYƐFU / DEBE kɔnɔ, Bamakɔ Disiriki marabolo Jiw ni Gungow ɲɛmɔgɔmuso, Mmu Jeneba Gindo bɛ yɔrɔlabɛn bɛnkansɛbɛn wuli, min dira san 2007, Musa Nantege Tarawore ma ASEYI 2000 siraba fan fila tilali ka bɔ ɲɔgɔn na banbali labɛnnen fandɔ kan, min lakodɔnnen don ni Jiritukɔrɔla Kɛnɛ tɔgɔ ye ka caya,.         
Ne wasalen b’i hakili jigin ko jirisiɲɛw ani feerew labɛnni k’u bɔ ASEYI 2000 siraba fan fila tilali ka bɔ ɲɔgɔn na banbali labɛnnen kan, bɛnkansɛbɛn min kɛra e ni Marabolo Banakɔla Minɛko ɲuman Ɲɛmɔgɔyaso cɛ, k’a bɛn marisikalo tile 20 san 2007 ma, b’a dajira k’i yamaruyalen bɛ ka yɔrɔ labɛn ani k’i sigi walasa ka jirisiɲɛw ani feerew bɔ ni k’u feere, ka yɔrɔ labɛn ani k’i sigi ni jirisiɲɛbɔla tɔgɔ ye, 
mɔgɔ bɛ se k’o kalan bataki kɔnɔ, « kɛlɛɲɔgɔn » sera ka min sɛnbɛnfuraja kelen sɔrɔ.
N kɛlen k’a lakɔlɔsi k’o bɛnkansɛbɛn sɔsɔra san caman ni luwansewari dɔ minɛni ye, Marabolo Banakɔla Minɛko ɲuman Ɲɛmɔgɔyaso yɛlɛmanen k’a kɛ Marabolo Jiw ni Kungow Ɲɛmɔgɔyaso ye sɛtanburukalo tile 23 san 2009 perezidansariya n° 09 – 500 / PEYƐRƐMU fɛ, n’o tɔgɔtigiya ye, a bɛ wajibiya ne ma k’i ka bɛnkansɛn wuli, k’a ta bi don feburuyekalo tile 12 san 2021 na.    
Mmu Jeneba Gindo y’a kuncɛ ten.
Ban kɛra lafasalikuma minnu ma, Musa Nantege Tarawore fɛ, min bɛ kulola ni yɔrɔlabɛn bɛnkansɛbɛn sariyasen 9 sɔsɔli ye.      
Jiw ni Kungow ɛnzeniyɛri, min bɛ sɛgɛnnafiyɛnbɔ la, sɔminen bɛ jɛɲɔgɔnjuguya fɛ Jiw ni Kungow cakɛda ni Laraba Kere cɛ, sisan « jiritukɔrɔla » nafabɔbaga.    
Fɔɲɔgɔnkɔ dɔw donna o laban ni Jiw ni Kungow ɛnzeniyɛri cɛ, k’a sababu kɛ luwansewari dɔw sarabaliya ani majɛ wɛrɛw ye.   
W’a tun ɲinina Laraba Kere fɛ a ka wuli ka bɔ yɔrɔ la.     
I ko bɛnsenma, sariyalatilennaw ka laɲini dugujɛ de, ka sin Kere ma, Jeneba Gindo ye bataki dɔ ci a baaraɲɔgɔn ma, min bɛ sɛgɛnnafiyɛnbɔ la, a ka yɔrɔ bila.     
Bataki dɔ kɔnɔ, mi cira Laraba kere ma, k’a sɛbɛnfura dɔw lase mɔgɔ caman na, Mmu Jeneba Gindo bɛ minnu na, Musa Nantege Tarawore b’a sɛbɛn,     
KERE, zuluyekalo san 2020 kalo luwansewari sarali senfɛ, e tun y’a fɔ ne ye ko Jamana Jiw ni Kungow Ɲɛmɔgɔ ko i kana ne ka luwasewariw sara, ani k’ale bɛ se ka ne nɔminɛ kiri la, ko mɔgɔ min ye ne ka bɛnkansɛbɛn bolonɔbila sara ani ko k’ale to Jamana ka Ɲɛmɔgɔya la, a tɛ min sɔrɔ, ne b’o de sɔrɔ ka n to sɛgɛnnafiyɛnbɔ la.    
N b’i hakili jigin tuguni, ko utikalo san 2020 luwansewari sarali senfɛ, ne tun y’i wele ka na n ka mobili kɔnɔ walasa ka wari di i ma, e y’a fɔ ne ye, a don na, ko Jamana ka Ɲɛmɔgɔ ani Marabolo ka Ɲɛmɔgɔmuso bɛ ne juguya la.    
O bɔlen kɔ yen, k’u y’a ɲini e fɛ i ka fɔɲɔgɔnkɔ dɔ wuli walasa u ka se ka ko kɛ ne juguya la.
Musa Nantege bɛ taa yɔrɔ jan na ka tɛmɛ nin kan, n’an ka wari miliyon caman yiriwalinafolobɔw kofɔli ye, walasa k’a kɛnɛ labɛn ka ɲɛw fa.     
Ka tɛmɛ jiriw turuli an’u ladonni kan ale fɛ, Jiw ni Kungow ɛnzeniyɛri, min bɛ sɛgɛnnafiyɛnbɔ la, ye baara kologɛlɛn kɛ ka kɛnɛ lasaniya.
Sisan Jiritukɔrɔla nafabɔbaga,
min ye yɔrɔ luwansebaga duurunan ye, o ni Jiw ni Kungow baarakuntigiw bɛ janfa na Musa Nantege Tarawore juguya la wa ?     
min y’a koɲɛ da kɛnɛ kan, kasɔrɔ a ma sɛgɛsɛgɛli yɛrɛ-yɛrɛ kɛ, kow bɛ jo di  kunnafonisɛbɛn « Wɛnde ( 22 ) sɛputanburu » ma.  
A’ y’a kalan nin duguma !     
kunnafonisɛbɛn.
Liberason. 
A ka kunnafonisɛbɛn dilen na jumadon zuwɛnkalo tile 18 san 2021, b’a da kɛnɛ kan faseri dɔ kɔnɔ min welela
Perezidan Habibu Sisoko ka kontiw an’a ka jigiwarow.        Sentifu Mali ka laselisɛbɛn fandɔw sɔmina ale la ni nafolomugu lasaniyali ye, k’a bɛn wari hakɛ 15 424 130 717 ma (waleyali minnu nɔw yera Mali ani Senegali waribonw kɔntiw faralen na ɲɔgɔn kan, san 10 kuntaala kɔnɔ ).    
Sentifu Mali, sinsinnen san 2016 marisikalo tile 17 sariya n° 2016 - 008 sariyasenw 7 ani 113 kan, min ye sariyaw kɛlen ye kelen ye, ye laselisɛbɛn bila ka taa jamana lafasalisariyatigi ma, min bɛ Bamako Disiriki Komini 4nan warikokiriso la, kow kan, minnu bɛ se ka kɛ nafolomugu lasaniyali sariyasɔsɔ ye, Habibu Sisoko kunkan.               
min, kirikun kunnafoniɲini ko la, ye bulon 8nan kiriso kɛrɛnkɛrɛnnen kiri kunnafoni kiritigɛla bila ka kiri kunnafoniɲini dɔ dayɛlɛ.      
Kunnafoniɲini kiritigɛla, kɛlen kɔ ka kunnafoni baaraw kɛ ( lamɛnniw, seereyaɲiniw, hakɛw labatoli kɔnti kan, adw. ), ye sɛbɛnw laseli kɛ sɛtanburukalo tile 7 san 2020 lafasalisariyatigi ma, walasa a k’a fɛla laban fɔ a koɲɛ tɔ kɛcogo kan.      
Jaabi la, lafasalisariyatigi kɛlen k’a lakɔlɔsi ko jalaki talenw ka ɲɛsin Perezidan Habibu Sisoko ma kologirinya, a y’a ɲini kunnafoniɲini kiritigɛla fɛ, min y’a kɛ a ta ye, a k’a ko bila.   
K’a fara a kan, kunnafoniɲini kiritigɛla y’a wari hakɛ jate jɔnjɔn bisigilen don siga la ni nin kumaw ye.
A bɛ ye sɛbɛnw la ko wari hakɛ minnu bɛ tali kɛ wari bilali danfaralenw na, minnu kɛra a waati la, olu jatera a wari kofɔlen na kasɔrɔ u bɔra a ka don bɛɛ kɔntiw la, minnu fana jate bɔra, ko o la, o ko kɛcogoya y’a to wari hakɛ mumɛ dɔw ka jate siɲɛ caman, ka fili don wari kofɔlen mumɛ faralen na ɲɔgɔn kan kasɔrɔ o jate tɛ tiɲɛ ye.    
A ko nɔbilali dantigɛra ni kunnafoniɲini kiritigɛla ka san 2020 kalo 11nan tile 20 nɔbilali kiritigɛlasariya laban ye, tugu bɛ kɛ min kɔ,.       
Mali kunnafoniɲini kiritigɛla ka nin latigɛlisɛbɛn bɛ nin sɛbɛnw datugu ani fana k’a kɛ ko kun tɛ laselisɛbɛn wɛrɛ si la, min bɛ tali kɛ nin koɲɛ na.    
Nin koɲɛ kiriko labancogo, min kɛra nɔbilali kofɔlen ye kunnafoniɲini kiritigɛla fɛ, bɛ bɔli kɛ kosɛbɛ ka dan sigi nin mɔgɔ bugulenw dibi la ka kokɛtaw la, minnu ka cɛsiri kun kelen ye ka Perezidan Habibu SISOKO ka tɔgɔtigiya lanɔgɔ.
Ladilikɛcakɛda, « Erefilɛkiti Kɔnsilitingi ƐSIYAYƐSI » Perezidan, Nguda Fali KANI  -   Nin miirinako sɛbɛnni labɛnnen, min hakilila bɔra ko kɛlen na tiɲɛ na, min labarala Mariyamu miirina fɛ, b’a kalanbaga cun tiɲɛ dɔ la, min bɛ ye ka caya Mali sigidajamaw na.       
Sigifɛnw bɛ npogotigiw minnu nɔfɛ, ka koɲɛ .    
U tila bɛɛ bolo, furu tolen bɛ sugolako ye, min lasɔrɔ ka gɛlɛn, k’a kun kɛ u ka dimin ye, cɛ caman bɛ boli min ye.     
Amina  sanji bi saba bɛ dafa sɔɔni.     
Nka musogana don halibi. 
Kasɔrɔ npogotigi tila bɛɛ, minnu b’a si hakɛ la, ye denbatigiw ye kaban u ka ga kɔnɔ.     
Amina, min cɛka ɲi, sara b’a la, a hakili ka di ani mɔgɔ sɛbɛ don, ye cɛw ni ɲɔgɔn cɛ fadenya jugu kun ye.     
Cɛ, minnu b’a ye, bɛ jarabi la yɔrɔnin kelen.
A ɲininiw furu la bɛ kɛ i ko u bɛ dabila.  
Kɛleyabagatɔ hakiliw  -   Cɛw bɛ boli n ɲɛ k’a da a kan sigifɛnw bɛ n kɔ.   HYPERLINK  « https : // saheltribune.com / sufɛla - cɛw - walima – musow – ye - sigifɛnw – ye – wa % ani 2% 80% 89% » musonin bɛ nimisa o la.      
K’a to sigifɛnw bolo, a tɛ se ka koron an’a minɛni bɛ gɛlɛya.    
I b’a fɔ k’a fanga bɛ bonya ka kɛ a ɲɔgɔnna naani ye.   
O waati surunnin kɔnɔ, a tɛ fɛ cogo si la cɛ ka kɛ a kɔrɔ.     
O sigifɛnw, minnu b’i ko u bɛ keleya ne na, tɛ wuli u ka kow fɛ k’a juguya fo waati min na n bɛ ɲini ka cɛ sɔrɔ, a y’o dantigɛ.   
A dun na, mɔgɔ minnu tɛ  nin HIPƐRILƐNKI ko minɛ sɛbɛko ye, olu ka ca
« http : // news.acotonou.com / h / 111364. Htlm » ‘ HIPƐRILƐNKI
« https : news.acotonou.com / h / 111364.htlm »    
sigifɛn minnu ka ca dɔɔnin an tile npogotigiw fɛ.     
Mɔgɔw bɛ ban k’u bɛ yen, kasɔrɔ u dun tɛ se k’a ɲɛfɔ kɛnɛ kan, fɛn min bɛ nin npogotigi ninnu bila yɛrɛtufatufa la, ni sigifɛn ninnu donna u la.
Kamu yɛrɛ-yɛrɛ bɛ yen halibi. Nin ko cogoya bɛ Amina bila miiri la ko kanu yɛrɛ-yɛrɛ tɛ diɲɛ in kɔnɔ.   
Kanu ye ka kɛ i kanukɛɲɔgɔn fɛ, k’a dɛmɛ farikolo ani nikun na, waati min na a bɛ gɛlɛyaw kɔnɔ, nka nin cɛ ninnu bɛɛ, minnu bɛ to ka boli ne ɲɛ k’a da a kan u bɔra a kalama ko n tun man kɛnɛ, tun tɛ n fɛ a ɲɛ kan, a bɛ nin kɛ k’a yɛrɛ lasɔn.     
I n’a fɔ mɔgɔw b’a fɔ cogo min na ka caya, jigifa bɛ bange jigiwaro kɔnɔ.
Amina laban bɛnna n’a nikun balimamuso ye.
Usumani.
A jigi warolen a ka kanu donnen bɛɛ la, minnu ka kan ka taa furu la, a labɛnnen ka sɔn a dakan musoganaya ma sisan, a y’a ŋaniya ka ɲɛfɔli kɛ mɔgɔw bɛɛ ye, minnu bɛ na u nun foori.        
Kabini u ka ɲɔgɔnkunbɛn fɔlɔ, a y’a ɲɛfɔ Usumani ye dimin min b’a kan.      
Kamalennin Usumani, min fana si bɛ sanji bi saba ɲɔgɔnna na, sɔnna, o n’a ta bɛɛ, ka Amina furu ani k’a ka bana furakɛ.    
Bi, ne ye musow bɛɛ la sewalen ye.    
N bɔra a kan, laban na, ko kanu yɛrɛ-yɛrɛ bɛ yen, halibi, yɔrɔ dɔ la.
Nka fo waati ka kɛ yanni bɔ ka kɛ a kan, a sewalenba y’a kuncɛ ten, a ka furusiri kunnabiri jukɔrɔ. 
Mariyamu Njayi  kunnafonisun. 
https : // saheltribune.com  -   Waraninkalan dɔ tun ɲininen don kosɛbɛ Siniwajamana kɔrɔnfɛla la, a porokotolen kɔ, a ni wara fila wɛrɛw, ka bɔ baganmarafogon dɔ kɔnɔ, min tun bɛ ka firi lagosiliw kɔrɔ, k’a da a kan a sumayara welemada fɛ. 
Hanguzu sigibagaw, duguba min sigilen don Sangayi worodugu ni tilebin cɛ, kilomɛtɛrɛ 160 ɲɔgɔnna, y’a wara kelen, min bɛ kannabila la, yɔrɔ ye, kabini alamisadon.     
Mɔgɔ dɔw y’a miiri, o la, k’a bagan na kɛ a sera ka porokoto ka bɔ kɛrɛfɛla warabafilɛso dɔ la.      
Nka Hanguzu baganmarafogon, min bɛ sahelikungo bagan caman mara, fɔlɔla k’a nkalontigiya ko sira si t’u cɛ.     
Yaan’a ka waatiladatuguli kofɔ sibiridon, k’a « kunw kɛ lakanako » ye.
A warabafilɛso laban jɛnna n’a ye.  A kibaruya latɛmɛtɛmɛna joona bɔlɔlɔ barokɛyɔrɔw sanfɛ.      
Waati jan tɛmɛnen kɔ de, sibiridon, a warabafilɛso laban jɛnna n’a ye k’a ka lamaradenw dɔlakelen tun ye kɛnɛ minɛ.    
Ani a baganmarafogon ka sɔrɔ ka yafaɲiniw kɛ, k’a ma kɔn ka welemada kɛ, walasa a kana « mɔgɔw ja wuli ».    
Waraninkala denmisɛn saba bɔlilen.    Sigida ɲɛmɔgɔw ye mɔgɔ duuru minɛniko fɔ, ntɛnɛndon, warabafilɛso ɲɛmɔgɔ bɛ minnu na, ani sɛgɛsɛgɛli dɔ dayɛlɛli.    
Siniwaw ka kunnafonidisiraw ka fɔ la, waraninkala denmisɛn saba mumɛ de bolila ka bɔ a baganmarafogon na.    
Fila sera ka minɛ dɔgɔkunlaban kɔnɔ, a sabanan tun bɛ ka ɲini tuguni ntɛnɛndon ni fɛɛrɛbaw ye, janko sannataw.      
Siɲɛ fɔlɔ tɛ.   Siniwajamana na, baganmarafogonw ye lagosiliw kunw ye,  u ka baganw balocogoyaw kosɔn, ani fana kasaaraw kosɔn saya bɛ bɔ minnu na, n’a bɛ da lakanani sariyaw ka bololatigɛlenyaw kunna.       
Nin t’a siɲɛ fɔlɔ ye, kungokɔnɔbaganw ka lasiranni kɛ jamana kɔnɔ.     
Kalo tɛmɛnen, Siberi jaramaŋana dɔ y’i yɛrɛ sɔrɔ a kelen ni togodalamɔgɔ dɔ kelen ye, Risijamana dancɛ dugunin dɔ la, yanna k’i kɛ a kan,  sigida kunnafonidiminɛnw tun y’o lase.      
7 siri 7.be  fɛ :   Mali jamana Kotigibaw ka kolatigɛjɛkulu ( SEYƐNIPEYƐMU )  kɛra, alamisadon, zuwɛnkalo tile 17 san 2021, Kafo Jiginew ka Ɲɔgɔnyeba 32nan daga ye.         
A baaraw dayɛlɛli ɲɛmɔgɔya tun bɛ Sayibu Jabi bolo, ladilikɛla fɛɛrɛtigi, sɔrɔ ani nafolokow minisiriso la, k’a kɛ Kafo mara kolatigɛjɛkulu perezidan, a Ɲɛmɔgɔba,
Ibarahima Keyita, ɲɛna ani fana jɛɲɔgɔnw ni kɛsu biro mɔgɔw bɛɛlajɛlen.  A mara kolatigɛjɛkulu perezidan ka bisimilalikumaw kɔfɛ, Kafo Jiginew ɲɛmɔgɔba ye san 2020 baaraw dajira.    
A ka ɲɛfɔliw la, kɛsu y’a ka baaraw daminɛ nin y’a saba 33 ye, k’a bɛn san 1987 ɔkutɔburukalo ma. Mali Warimara ani jurudon bolodiɲɔgɔnma kɛsuw ka faraɲɔgɔnkantɔn y’a ka baaraw kɛ san 2020 lamini cogoya dɔ kɔnɔ, min bɛ taamasiyɛn ni Kowidi – dizinɛfu (19 ) fiɲɛbanaba juguyali ye, min ni politiki ni lakanako gɛlɛya donna ɲɔgɔn na, Mali cunnen don min kɔnɔ kabini san 2012 zanwuyekalo la.     
Magan, minnu kɛra nin kɛnɛyako ani politiki ni lakanako gɛlɛya cogoya kɔnɔ, n’u ta bɛɛ, a cakɛbulon ye miliyon 291 bin sɔrɔ, minnu kun jɔnjɔnw ye, 
ban kɔɔrisɛnɛ ma, min nana ni togodaw motosɛnɛkɛla ani jurumantigɛ ba caman ka sɔrɔw binni belebeleba ye kɛsuw kɔnɔ,    
Wari hakɛ ɲɛcogo tiɲɛni ani juru kundama jiginni k’a da baarawaati tɛmɛnen kɔrɔ,  
doniw cayali, minnu sirilen don wari sɔrɔta la,
nafolokow doniw cayali, minnu sirilen don wari singalenw jiidi la ani wari bilalenw faralen ɲɔgɔn kan tɔndenw bolo, kasɔrɔ kunfalen damakɛɲɛnen t’a la nafololafɛnw dakun na, k’a da baaraw nɔgɔyadaw dɔgɔya kan.         
Keyitakɛ y’a jira k’a y’a ka baarakɛjama ka saraw doniw ta ka ɲɛ, o min hakɛ taara ɲɛ, ka bɔ 756 la san 2019  ka kɛ waatibɛɛbaarakɛla 764 ye, ni k’a ka kandiw bɛɛlajɛlen jaabi koɲuman ka sin nafoloko jɛɲɔgɔnw ma.     
O bɔlen kɔ yen, a cakɛbulon ka baara jiidili kiimɛnan seginna kɔ kosɛbɛ san 2020 kɔnɔ.  
Min bɔra o la, o ye 1,9 % ye k’a da 6,7% kɔrɔ, san 2019 kɔnɔ. 
A kɔrɔtalen don ka tɛmɛ jamana  ka jiidili kiimɛnan kan, jɛda kɛra min na,
ni 2,9% ye san 2020 kɔnɔ. « An bɛ hakilijigin kɛ ko an y’an ka juruw sara u saracogo la an’u sarawaatiw la, ni k’a cakɛbulon ka danbetigiya ani danayatigiya lafisaya »,     
a y’o fara a kan.       
Kafo Jiginew faraɲɔgɔnkankulu kunkan, a ye jaabi sɔrɔ bin bɛ min na ni sefawari dɔrɔmɛ 291 192 943 ye baarakɛsan 2020 kɔnɔ.   
Nk’a cakɛbulon ye taaɲɛw kɛ, minnu nɔw ka bon, san 2020 kɔnɔ, n’olu ye, dɔwɛrɛw cɛla : dɔ farali ɲɛnaman ye a kɔnɔmɔgɔw hakɛ kan ( tɔndenw ), kuru BB sɔrɔli, san 2020 desanburukalo la, Nafoloko ani hadamadenya kiimɛni kurudi la, min kɛra diɲɛ kurudicakɛda fɛ min tɔgɔ ye « Mikorofinanza ».       
Nin kuru hakɛ y’a bɛɛ la ɲuman ye, min sɔrɔla fo yan a cakɛbulon fɛ, waati cogoya gɛlɛmanba n’a ta bɛɛ, min taamasiyɛnna ni KOWIDI – DIZINƐFU ( 19 ) fiɲɛbanaba ye, hadamadenyako ni politiki gɛlɛya, banni kɔɔrisɛnɛ ma, ani laban na Ɲɛmɔgɔba ( DEZE ), Dawidi Dawo, ka fatuli cunnen, an tɛna ɲinɛ ale min kɔ abada, a ɲɛmɔgɔba y’o ɲɛfɔ.    
Sɔrɔ ani Nafolokow minisiriso tɔgɔlamɔgɔ bolo, taamasiyɛnnan jɔnjɔnw kunda, a ka kan ka jate ko san 2020 desanburukalo laban na wari bilalen hakɛ kɛlen ɲɔgɔn kan kɛra sefawari miliyari 123,8 ye, k’a da sefawari miliyari 101,9 kɔrɔ san kelen ka kɔn.
Min ye wari hakɛ kɛlen ye ɲɔgɔn kan min dira, a bugunna ni 20,0% ye, ka jate k’a kɛ sefawari miliyari 156,7 ye, k’a da sefawari miliyari 130,5 kɔrɔ san kelen ka kɔn. 
K’a sanga san tɛmɛnenw ma, wari hakɛ kɛlen ɲɔgɔn kan taaɲɛ kiimɛnan tɛmɛna kiiminan 9,6% kan, min yera san 2019 ani 14,0%, min jate taara k’a kɛ san 2018 ta ye.      
O la, fiɲɛbanaba, min sirilen don KOWIDI – DIZINƐFU ( 19 ) la, waati cogoya n’a ta bɛɛ, jamaw ka danaya, k’a sin jurudonkɛsuw baara bolofara ma, tora a nɔ na.      
A kɔni ye dusu don cakɛbulon na, ka tugu a ka san 2019 ka taa san 2023 koɲɛ bolobadalenw sira belebelew fɛɛrɛ talen waleyali kɔ, k’a to laɲini jɔnjɔn ye, ka nafasɔrɔ ani nafoloko ni hadamadenya sebagaya lafisaya waati surun na.     
I n’a fɔ u ka lajɛba kelen-kelen bɛɛ la, jɔnjɔnw dira Kafo Jiginew kɛsu duuru bɛɛ la ɲumanw ma.      
Berehima Jalo  -   A kow, minnu ka jugu ka se hakɛ la, nana ni kow kɛli caman ye, kɛlɛbolow ka kunnafonidi ni forobakow siratigɛw ɲɛmɔgɔyaso ka kumalaseli dɔ, Kayi marabolo polisiɲɛmɔgɔw,    
Bamakɔ polisiw ka lafasalitɔnw, ka dantigɛli dɔw bɛ minnu na.
Wideyo dɔ, bilalen bɔlɔlɔ forababaroyɔrɔw kan, bɛ polisikɛ dɔ bugɔli jira jamana garidi denmisɛnw dɔw fɛ, minnu taatɔla don kɛlɛdaga la.    
Waleya gɛlɛn min kɛra Seware ( Moti ), k’a janya ni kilomɛtɛrɛ 630 ye Bamakɔ la.    
Tajurusaraw waleya de tun don, k’a da waleya gɛlɛn dɔwɛrɛ kan, Bamako jamana garidiw ka cɛden dɔ bɛ min na.
Bɔlɔlɔkakuma « ojo » bataki dɔ la, min tigiya dira garidiw ka cɛden ma, min ye dusuw bɔli sinti ye sɔrɔdasiw ani garidiw cɛ, o laban o de b’a ɲɛfɔ ko ɲankata dara ale kan polisiw ka yɔrɔyaalalakulu dɔ fɛ, zuwɛnkalo tile 11 ka taa tile 12 sufɛla la, Sotuba ( Bamakɔ ). 
Ne tun nana n ka dumuni ɲini n kanimɛmuso fɛ.
K’a to ne n’o denmuso bɛ kumafalen na daba la, polisi, minnu bɛ yɔrɔyaala la, ye neni jugu fɔ ne la. 
Ne k’u ma nin tɛ kumacogo ye mɔgɔw fɛ.
U ye n minɛ ka bila u ka mobili kɔnɔ ni sɔrɔdasiyafanga ye, ni ka n bugɔ fo ka taa an se polisiso la.    
Garidikɛ y’o ɲɛfɔ, a ka koɲɛfɔcogo la. 
Ko gɛlɛnw don u damana wa ?
Kolonɛli Suleyimani Danbele, Mali kɛlɛbolo ka kunnafonidi ɲɛmɔgɔ ka fɔ la, ko kɛlenw don u damana, minnu lajɔra teliya la.    
A wideyo bɔlen kɔnɔ bɔlɔlɔ baarokɛyɔrɔw sanfɛ, jamana garidiw ka cɛden dɔw y’u kɛ polisi denmisɛn dɔ kan, min tun bɛ baara la Seware sirakun koorimunumunuta yɔrɔ la, ni ɲangata kɛli ye.   
K’a bɔ bugoliw la, nenini juguw fɔra polisikɛ ma sɔrɔdasiw fɛ.    
Ko bɛɛ b’a jira ko a waleya ja tara ani k’a cɛrin a binkannikɛlaw yɛrɛw fɛ.    
A wideyo kɔnɔ, u b’a ɲini a polisi denmisɛn fɛ, o min tun ma boliyɔrɔ sɔrɔ, i n’a fɔ a baaraɲɔgɔnw, a ka kibaruya lase Mali polisiw ma.     
A ɲɔgɔnna bugɔliwale tun bɛ ka kɛ, ka bɛn a waati kelen ma dɔɔnin, Kayi, yɔrɔ min na polisi dɔw jaw cɛrinna, minnu tun bɛ ka sirabakanboli ɲɛnabɔ ni kisɛkunbɛnzilew u kanna.   
Jantoli, min bɛ dɔ fɔ gɛlɛya kan min bɛ senna fanga fila ni ɲɔgɔn cɛ, kanakɛbaga fan dɔ fɛ, ani lakanakɛbaga fan wɛrɛ fɛ.      
Ni Kayi, marabolo polisiɲɛmɔgɔw ye wele kɛ ka taa basigi ma, Bamakɔ, polisiɲɛmɔgɔw ma ko kɛ fɔlɔ.   
A kɔni ma kɛ jamanabaara sira fɛ.    
Nka Ntomikɔrɔbugu lakanakulu taamakɛla yɔrɔ la, polisiw ka lafasalitɔnw, u disiw fununnnen, y’a ɲangata ka sin polisiw ma, mankutu ni ɲuguntɔ ani danbentaya walew ye.     
U ye lahidu ta k’u b’a dɔgɔyama jurusara, min dara u baaraɲɔgɔnw kan, k’u to u ka baaraw la. 
An bɛna ɲɛmɔgɔw ka kɛtaw filɛ, n’u ma ɲangali kɛ, anw bɛna ko kɛ.    
Lasidan Zoze Kamate, polisiw ka kumalasela, y’o bagabagali kɛ.   
Mamadu TOGOLA / maliweb.net
Ɲɛnaminifɛnw kɛlɛli cakɛdaba ye jiginni fangaman dɔ kɛ, zuwɛnkalo tile 25 ka taa a tile 26 sufɛla la, Komo dugunin kɔnɔ, kilomɛtɛrɛ 70 bɛ min ni Bamakɔ cɛ, Cele togodalakomini kɔnɔ, Bagineda arɔndiseman kɔrɔ la, Kati kubeda la.      
Oseyɛsi baarakɛulu tun kɔkɔrɔdonnen don zandaramaw ka bolofara senkola dɔ cɛdenw fɛ, n’o ye jamana zandaramaw ka kulu kɛrɛnkɛrɛnnen ye, min bɛ bila ka kow kɛ.     
A baara, min kuntaala y’a ta nɛgɛkanɲɛ 00 la ka taa sɔgɔma nɛgɛkanɲɛ 05 la, labɛnna ni sɛbɛ ye Oseyɛsi ɲininikɛla mɔnen fɛ, k’a tugu kunnafoni sɔrɔlenw na kabini tɔni duuru minɛni kɛra.     
O minɛni kɔfɛ, min ye dadigi kɛ dɔrɔgufeerelaw la, olu tun sera k’u ka maralikɛyɔrɔ ta ka bɔ a yɔrɔ la ka taa n’a ye yɔrɔ la, kilomɛtɛrɛ 10 bɛ yɔrɔ min ni dogoyɔrɔ kɔrɔ cɛ.  
O la, Kolonɛli Kiritigɛla, Adama Tunkara, ka cɛdenw ka hakilisigi y’a to u ka se,   
ka bɔ nin dogoyɔrɔ kura kan ani ka yanba yuruguyuruguli ɲɔgɔnsɔrɔkulu Burukina Faso ani Mali cɛ, cɛba fila minɛ.    
A yɔrɔ la, Oseyɛsi ka sɛgɛsɛgɛlikɛlaw ye yanba minɛ, min ka ca ni tɔni tilancɛ ye, ka bɛn tufaden 387 ma, k’a girinya mumɛ kɛ kg 587, 51 ye, n’a  feerewari bɛ jate sefawri miliyon 10 ye.     
Cɛ dɔ sara k’a to musoko tannifilafili la Toguna Minkɛyɔrɔ la, Kalabankura. A wale kɛra karidon su fɛ k’a dugu jɛ ntɛnɛndon na,  jɛnɛyakɛso dɔ kɔnɔ Kalabankura, Komini 4nan na, a yɔrɔ man jan arɔndiseman 11nan polisiso la.   
ƐMU. TE., an ka wele o cogo la, tun taara Toguna Minkɛyɔrɔ la walasa ka lɛrɛ damadɔ bɛndiya fɔkabɛn ɲini ni danfɛn cɛɲinin dɔ ye.     
U donna a bon kɔnɔ.     
Cɛ y’a daminɛ ka pan ka taa sankolo wolonwulanan fanfɛ, o kɔ, yɔrɔnin kelen, a dusukun jɔra, yen, sɔgɔmada nɛgɛkanɲɛ 4 waati la, k’a to taafebolobaarakɛla disi kan.          
Taa kɛra n’a su ye sumarayɔrɔ la polisi fɛ, ka tila k’a di a somɔgɔw ma, u k’a sutura.    
Dakan jugu ! 
ƐMUTE ye cɛ furulen ye , w’a furumuso lajɔlen don ni kalo caman ye.    
Dɔgɔkunlaban tɛmɛnen, ADEPE – Maliba denmisɛnw ka perezidan, Sɛki Umaru jalo ( SEWODE ), tun bɛ kunnafonidilaw ɲɛkɔrɔ, ka janfa kofɔ ka sin ale ma a ka pariti kɔnɔ. 
A bɛ waleyali ɲɛmɔgɔyakulu perezidan,
Yuba Ba, minisiri, ani pariti sekeretɛri politiki, Abudulahi Sidibe, jalaki, k’u bɛ k’a ɲini ka pariti denmisɛnw fanga dɔgɔya.    
Tile tan a ka komini ka bolofara cilen kɔfɛ ani  bolofara wɛrɛ bilalen sen kan pariti kɔnɔ, SEWODE bɔra a ka mankun kɔnɔ ni ka janfa kofɔ ka sin ale ma, min labɛnna Yuba Ba ani Abudulayi Sidibe fɛ.    
Denmisɛnw ka perezidan ye bolofara cili, min tɛ sariya kɔnɔ, dantigɛ, a kɛcogoya la an’a kɔnɔko fɔlen na.     
Waleyali ɲɛmɔgɔyakulu de bɛ se ka pariti baarakulu dɔ ci, wa mɔgɔ fila tɛ se.
A y’o pereperelatigɛ. 
A bolofara cidon, Jalokɛ ka fɔ la, waleyali ɲɛmɔgɔyakulu mɔgɔ kelen pe dama de tun bɛ yen, o min mɔgɔw bɛɛlajɛlen de ka kan ka lasɔrɔ walasa ka bolofara dɔ ci.     
Perezidan Jalo bɛ taa yɔrɔ jan na tuguni, ni ɲɛfɔli ye ko mɔgɔ fila ninnu na kɛ ka hakilila dɔw bɔ pariti ka lajɛba laban ka dantigɛliw kɔnɔ, yaan’u k’a gafew bila Jamana Dugukolo Mara la.       
O fan bɔlenw, a ko ten, kun kelen pe min b’o la, o ye ka pariti denmisɛnw fanga dɔgɔya  tɔn kɔnɔ.        
Fan bɔlenw bɛna kɛ fɛn ye, min bɛ da kɛnɛ kan.    
A ko ten.
An ka peresidan danbetigi, Aliyu Bubakari Jalo, tɛ wele kɛ dɔwɛrɛ la ni sariyaw lawaleyali tɛ.    
Sɛki Umaru Jalo, denmisɛnw ka perezidan, b’o fara a kan. 
An ka kunnafoniw ka fɔ la, baarakɛjɛkulu dɔ na kɛ ka bila sen kan walasa k’a ko cogoya fɛsɛfɛsɛ pariti kɔnɔ.
O baarakɛjɛkulu bɛna jateminɛ kɛ perezidan denmisɛn Sɛki O. Jalo ka dulonni walima gɛnni na. 
Kureyisi Sise  -   Ban Jɛkulu Alize Bɛnkansɛbɛn na ani Faraɲɔgɔnkankulu « Wangareyi songoyi Sawara Batowo » ka wele la, fasodenw, ka bɔ fan danfaralenw la, y’u kun da, Sibiridon marisikalo tile 13, « Memoriyali Modibo Keyita » kan, ɲɔgɔnkunbɛn kama k’a ɲɛsin Mali tilali ma.       
Cɛmacɛlafanga ɲɛmɔgɔw, ka da Ban Jɛkulu Alize Bɛnkansɛbɛn bilali la sen kan Kolatilenna, Ibarahima Kebe, la, b’a fɛ ka jamana tilali bɛnkansɛbɛn waleya, a mana tigɛ a ɲɛ o ɲɛ kan.     
Kasɔrɔ nin gafe, min bɔra Alize taabolo la, bɛ fɛ ka jamadɔgɔmanin siya bila jamafanba sanfɛ.            
An bɛna ɲɔgɔnkunbɛnw kɛ ka caya, ka an fasodenɲɔgɔnw kunnafoni nin bɛnkansɛbɛn kan jamana marabolo bɛɛ kɔnɔ, a y’o da tulow kan.
Su 5000, dugu cilen 400, mɔgɔ wulilenw ka bɔ u sigiyɔrɔw la ba caman. Faraɲɔgɔnkankulu « Wangareyi songoyi Sawara Batowo » Kolatilenna, Alamahadi Sise, ye tɔn ka dantigɛlisɛbɛn kalan, min bɛ Jamana Bɛn ani Bɛnɲini Bɛnkansɛn min bɔra Alize taabolo la lagosi.         
Sariyasɔsɔ ani halalantan, a na kɛ ka sira dayɛlɛ lakanabaliya ani sigidajamaw tilali ɲɛ ka tɛmɛ nin kan, ni suw ye, minnu ka ca 5000 ye, dugu cilen 400, mɔgɔ ba caman wulilenw ka bɔ u sigiyɔrɔw la ani denmisɛn ba caman bɔli lakɔli la.     
N’a dusu tiɲɛnen ye cɛmancɛlafanga ɲɛmɔgɔw ka fɔli la k’u bɛ fɛ ka bɛnkansɛbɛn bɛɛ lawaleya a b’a cogoya min na, a bɛ Malidenw wele faraɲɔgɔnkan na, k’a fɔ ayi bɛnkansɛbɛn bilali la sen kan, yaasa ka jamana kisi.      
Ban Jɛkulu Alize Bɛnkansɛbɛn bilali la sen kan, Kolatilenna, Ibarahima Kebe, ye jama ka wulikajɔ belebele kofɔ Gawo marisikalo tile 25 ani 26 san 2021, ka ɲɛsin bɛnkansɛbɛn bilali la sen kan.
A ye bɛnkansɛbɛn binni jɛlen ani nɔgɔman ɲini.   
Ale bolo a kalanni kura, min lasera Cɛmancɛlafanga minisiriɲɛmɔgɔ fɛ, tɛ dɔwɛrɛ hakilisonyabaara kɔ.
Ibarahima Kebe y’o kankari da.
Jamana tilali sifilɛli bolodalen tɛna sira sɔrɔ.  
Ban Jɛkulu Alize Bɛnkansɛbɛn na ani Faraɲɔgɔnkankulu Wangareyi songoyi Sawara Batowo ye wele bila wulikajɔ belebele la walasa ka bɛnkansɛbɛn lawaleyali tiɲɛ Cɛmancɛlafanga gɔfɛrɛnaman bolo.     
A kɛtɔla k’o hakilila kelen kɔkɔrɔdon, EYƐMUKA Abedeli Kadɛri Mayiga ye bolonkɔni da Bɛnkansɛbɛn yɔrɔ dɔw kan, minnu waleyali bɛna kɛ jamana tilali ye, min tɛ se ka bali.     
Hakililaw ko don, minnu bɛ tali kɛ kaɲakafɛmɔgɔw donni na forobabaara la siyako sira fɛ, kɛlɛbolo kɔnɔ ani jamana tɔgɔlamɔgɔ kunda.     
Ani fana, a y’a fara a kan, marabolow perezidanw sigili ni jamaden bɛɛ sendonni kalata ye, ni Jamana perezidan ka mara ani politiki fanga kelenw bɛ kɛ u b’u bolo, o bɛ don an ka jamana yɛrɛkɛlɛli tiɲɛnikɛŋaniya de kɔnɔ.     
Bɛnkansɛbɛn tɛ kandi kɛ, ni fan minnu sen b’a la taw tɛ, nka jamana bɛɛ tɛ.     
Kabini san 2014, kulu caman, minnu ye ƐMI SƐNKI ƐRƐFIPE tɔndenw ye bi, ye bɛnkansɛbɛn nin lagosi.     
Ni bɛnkansɛbɛn bolonɔbilala Maliden minnu tɔgɔ la b‘a kalanni kura ɲini, munna ɲɛmɔgɔw t’a kɛ ?           
N bɛ n sinsin a kan k’a fɔ ko bɛnkansɛnbɛn ka bila bɛnkanɲini tabali kan kokura, walasa an ka jamana fan bɛɛ mɔgɔw ka kumafalen kɛ a kan kasɔrɔ jalaki ma ta ka sigidajama walima siyakulu si sɛgɛrɛ .      
Madamu Si Kajatu So y’o dantigɛ ni hakililatigɛba ye, ƐMI SƐNKI ƐRƐFIPE tɔgɔ la.
Alifa Sidiki Sangare  -   Amadu Hayidara Dudu tɔgɔlantolatan jin tako fɔlɔ kuncɛra sibiridon zuwɛnkalo tile 19, Mamadu Konate tɔgɔlantolatanyɔrɔ la Bamakɔ.         
Sɛgɛsɛgɛliɲɔgɔndan kɛko caman kɔfɛ, Afirikafuti Bubakari Mayiga de jirala k’a kɛ nin denmisɛn senkola ɲininibaara la ɲumanba ye, min labɛnna Mali Samatasɛgɛw ka jamana ni jamana cɛ ani ƐRIBE Lɛpizigi ( Alimanjamana ) cɛmancɛjɔ fɛ.    
Amadu Hayidara tɔgɔlajin tariku kɔnɔ, ntolatanna denmisɛn Bubakari Mayiga de sera ka kɛ mɔgɔ fɔlɔ ye k’a tɔgɔ sɛbɛn, ni sanu siginidenw ye, a ɲɔgɔn kunbɛnw tɔgɔtigiya la, n’a kɛli ye ntolatanna bɛɛ la ŋuman ye.       
Bamakɔ Afirikafuti tɔn funankɛnin kɛra mɔgɔ ye, min ye degelikaramɔgɔw ka jɛkulu, min ye kɔlɔsili boli a jin tɔgɔ kan, ɲɛw fa ka tɛmɛ bɛɛ kan, n’a  ka ntolatanna jogo ŋumanba ye.    
Waati nata kɔnɔ, Jin ntolatanna bɛɛ la ɲuman bɛna ladon a ko latigɛbagaw fɛ, yaasa ntolatanbaara baarasira ɲɛnen ka se ka jigifa a ye. 
A kɛtɔla ka nin Jin labɛn, Amadu Hayidara ye ɲɛfɔli kɛ, k’ale bɛ fɛ ka garijigɛ di denmisɛnw ma, minnu diyanyeko ye ka kɛ ntolatannabaara kɛbagaw ye, ka sababu sɔrɔ k’u ka sugolako lawaleya.   
O de kosɔn a y’a ka koɲɛnabɔla, Berezilikamuso Rakeli Roza, lana Bamakɔ,
Walasa k’a dakun laban lakɔlɔsi, min ye denmisɛn 110 fara ɲɔgɔnkan, ni musomannin kelen b’u la.   
A daminɛ na, denmisɛn 1000 de y’u tɔgɔ sɛbɛn a sugandili kunfɔlɔ dadonnen.    
U bilala sɛgɛsɛgɛliɲɔgɔndanw na dɔgɔkun 2 kuntaala kɔnɔ, minnu laban na u la ɲumanw 100 tara a dakun laban kama, min kɛra sibiridon tɛmɛnen, a latigɛba ɲɛna.      
O la, a ɲinini dakun laban na, a kɔlɔsikɛbagakulu y’a baarawaati 3 ɲɛmɔgɔya kɛ, minnu kɔfɛ finali 3 tanna walasa k’a jamakulu 3 ɲumanw latɔmɔ, n’olu ye minnu tɛ san 9 – 10 bɔ, san 11 – 12 ani san 13 -14.       
Nin jamakulu 3 kelen-kelen sebaga ye Jɔnjɔn sɔrɔ.      
Nin bɛɛ kɔfɛ, a jɔnjɔnba kɛra Bubakari Mayiga ta ye, min jirala k’a kɛ u jamakulu 3 bɛɛlajɛlen na ɲuman ye.
K’a fara a ka jɔnjɔn kan, fɔliw kɛra a ye ani ka dusudonkumaw fɔ a ye.    
Sisan kɔni a bɛna kɛ Amadu Hayidara ɲɛkuntilenna na, a dɛmɛni kama a ka baarasira ɲɛnen lasɔrɔ, a bɛ min miiri kaban k’a kɛ Arizantinika Liyonɛli Mesi ta ɲɔgɔn ye.    
Ne nisɔndiyara ni n jirali ye ka kɛ a ɲɔgɔnkunbɛnw la ɲuman ye.    
N b’a latigɛbaga barikada kosɛbɛ.     
Waati nata kɔnɔ, n jigi b’a kan ka baarasira bɔ min bɛ kɛ i ko Liyonɛli Mesi ta ɲɔgɔn.    
N bɛ sugola fana ka ntola tan ƐFISE Bariseloni na, i n’a fɔ n ka ɲana.      
A sebaga denmisɛn y’o bɔ a da.      
A welelen Amadu Hayidara tɔgɔlacakɛda fɛ, Mali ntolatan federason tɔgɔlamɔgɔ caman tun bɛ nin Jin tako fɔlɔ in na.      
A ko la, perezidan Mamutu Ture Bawiye tun bilala sira a ka perezidandankan Kasumu Kulibali Yanbɔkisi,
Bamakɔ Ligi perezidan ani Moti Ligi ta, fɛ.
I n’a fɔ fana Dudu somɔgɔw, a fa Abudulayi Hayidara an’a ba Ayisata So Dadɔ tun bɛ minnu cɛla.     
A ka kɔrɔfɔ kɔnɔ, Bawiye y’a da tulow kan, ko nin waleya fɛ, Amadu Hayidara ye federason ka baara fan dɔ kɛ.    
O de kosɔn, a ye san 2015 Diɲɛ denkɔrɔbaw nɔkanda ŋanadankan barikada ni diinɛ ye, a ka latigɛli kosɔn an’a ka kɔkɔrɔdon ntolatan yiriwali kama.   
Ani fana, nin Jin in kɛrɛfɛ, Amadu Hayidara tɔgɔlacakɛda ye donboloba kɛ Sebeninkɔrɔ Falatɔmarayɔrɔ Ɲabɛri ye, min sigilen don Bamakɔ Disiriki Komini 4nan kɔnɔ.    
Hayidara tun bilasirala Mali Samatasɛgɛw ka jalatigi, Hamari Tarawore fɛ, ale ni min ye Bamakɔ ntolatankalanyɔrɔ Akademi Zan Mariki Giyu kɛ ɲɔgɔn fɛ.      
Walasa k’u ntolatanɲɔgɔn, min bɛ jamana mɔgɔ latɔmɔnen cɛla, bilasira, Daje Samaseku ani Falaye Sako fana tun bɛ a ntolatan Jin na.
Alasani Sisuma  -   Gɔfɛrɛnaman mɔgɔ wɔɔrɔ tun ye Kidali taama kɛ, kabini tile kelen ka kɔn, walasa k’u sen don nin Bɛnkansɛbɛn kɔlɔsilikɛjɛkulu baara la.
Lakana ani sigidalamɔgɔ lakanani minisiri, Modibo Kone, Jamana bɛnɲini ta, Isimayeli Wage, Jamana Labɛn kura ani fangabulonw cɛlakow ta, Mohamɛdi Kulibali, Sɛnɛ, baganmara ani mɔnni ta, Mahamudu Ulidi Mohamedi, Baara ani degelibaara ta, Mohamedi Saliya Ture, Musow ka taaɲɛ, den ani du ta, Bintu Funɛ Samake, ko don.    
Kidali marabolo gɔfɛrɛnɛri, Kolonɛli Fode Maliki Sisoko, tun m’a ka wasa dogo ka Mali bandari ye finifana na gɔfɛrɛnɛri dagayɔrɔ dala, ani fana Kɔlɔsikɛjɛkulu baarakɛso dayanfankogo masirilen ni ɲuguji, sanu, bilenman ɲɛw ye.     
Foto, min tɛ se ka dogo mobili pikapu caman fɛ, kuluw kɛlɛdenw bɛ minnu kɔnɔ, n’u dadalen don helikɔpitɛrijiginkɛnɛ sira fɛ ka taa dugu kɔnɔ, SEMA darapo bɛ minnu sanfɛ.     
Kɛlɛdenw bɛ ka Kidali dugu minɛ ni ka mɔgɔw an’u bolofɛnw lakanani hakililatigɛ.
SEMA ani Pilatifɔrɔmu fila yeli so kɔnɔ, ye ONI Sekeretɛri zenerali tɔgɔlamɔgɔ kɛrɛnkɛrɛnnen, Mahamati Salehi Annatifu, bila k’a fɔ ko nin don in tun ka kan ka taamasiyɛn n’a damana taamasiyɛnnan ye.    
Kabini san duuru n’a bɛ Mali la, n’a bɛ taa SEYƐSIYAW la, nin y’a siɲɛ fɔlɔ ka nin ɲɔgɔnna mɔgɔ hakɛ ye min sen donna a la, ni Lakana kolatigɛjɛkulu waatibɛɛtɔnden duuru ye, minnu nɔnabilala u sannadakunba la.     
O la, Faransi, Lamerikɛnjamana, Siniwajamana, Risijaman Angilɛjamana lasigidenw sen donna nin SEYƐSIYA dumanba la, ani Afiriki sigiɲɔgɔnjamanaw bɛɛ, minnu sen bɛ Bɛnkansɛbɛn na, bɛn ani bɛnɲini kama, i n’a fɔ Nizeriya, Moritani, Nizɛri, Cadi, Burukina Faso.    
Afiriki kelenyatɔn ani Sedeyawo, ka tɛmɛ u tɔgɔlamɔgɔw fɛ Bamakɔ, y’u sen don Kidali SEYƐSIYA la.     
Ani fana, Faransi jamana kɔkankow minisiri, Zan Iwi Lediriyan, fan kelen fɛ ani Silamɛya tɔnba tun kolonsennen walasa ka kuma kɛ bɔlɔlɔkanlajɛ fɛ.    
Mahamati Salehi Annadifu ye diɲɛmaa ka dɛmɛ dantigɛ, ka tɛmɛ ale yeli fɛ Kidali, bawo gungurunw bilabilala sira kan walasa k’a lasɔrɔ.   
N’an y’a lasɔrɔ, diɲɛ fɔkabɛn ɲɛmɔgɔya lamini de fɔlɔ don, ka tɛmɛ Alizeri fɛ, ani fana Malidenw yɛrɛw ŋaniya, bawo kabini waati dɔ la, an bɛ ka politili ŋaniya dɔ ye.      
O de tun ye majɛ kɛ bɛnkansɛbɛn bilala sen kan politiki la.
An bɛ ka danaya dɔ ye, min donna bɛnkansɛbɛn bolonɔbilali fanw ni ɲɔgɔn cɛ.    
Ɲɔgɔncɛko kunkɛnɛ bɛ ka sigi, fan kelen fɛ gɔfɛrɛnaman ni kuluw jɔyɔrɔtigiw cɛ, ani fan wɛrɛ fɛ gɔfɛrɛnaman ni Mali jɛɲɔgɔnw cɛ.    
ONI Sekeretɛri zenerali tɔgɔlamɔgɔ kɛrɛnkɛrɛnnen bolo Mali la, o de y’a to galabu kura ka sɔrɔ.    
Ale ka fɔ la, nin galabu laban ka kan ka kɛ kɛnɛkanko ye ni bɛn nafaw ye Mali jamaw kama.        
A tɛna kalo duuru sɔrɔ, an bɛna wele ka san wɔɔrɔ magan kɛlenw bakurubajate bɔ walasa ka bɛn ani ɲɔgɔnfɛsigi segin Mali la.
Alizeri kɔkankow minisiri, Sabiri Bukadumu, Bɛnkansɛbɛn kɔlɔsilikɛjɛkulu ka nin waatilabaara perezidan y’o dantigɛ.    
Tiɲɛ don bɛnkansɛbɛn bilali sen kan lasumayara, k’a da lamini ferekelen kan, Kowidi - dizinɛfu ( 19 ) kɛnɛyako gɛlɛya nana fara min kan, Alizeri minisiri ka fɔ la.      
A ye dusu don fɔkabɛn na ka to dɔɔnin-dɔɔnin, ni ɲɛmajɔ ani taaɲɛ ye basigi la, min ɲininen don kosɛbɛ.
Jamana fɔkabɛnɲini minisiri, Isimayeli Wage ye hakilijigin kɛ Diɲɛtɔnba Lakana kolatigɛjɛkulu ka latigɛli la ani Po Lajɛba, DEDEYƐRI ( Senbɔli kɛlɛ la, marifabila ani sendonni kura ) kunkan ani sendonni sennateliyalen.    
Kɛlɛden 3000 ka kan ka tɛmɛ taabolo sennateliyalen fɛ ka don Fanga lakanakɛbagaw cɛla, Jamana fɔkabɛnɲini minisiri ka fɔ la.    
Da sera yiriwali koɲɛw ani yiriwali kuntaala jan nafolo labaarali ma minisiri fɛ, min y’a dantigɛ ko ɲɛnabɔli ɲɛmɔgɔyajɛkulu sigili, min kɛra desanburukalo san 2020, ye baarabolodali tan ni wɔɔrɔ ta, n’a wari hakɛ ka ca sefawari miliyari 38 ye.   
A kuma laban bɛna kɛ nin nafolo ɲɛnabɔli ɲɛmɔgɔyakulu ta ye, min bɛna ɲɔgɔnye kɛ Minisiriɲɛmɔgɔ ka ɲɛmɔgɔya kɔnɔ.
SEYƐSIYA baaraw laban na, Faransi lasigiden min bɛ Mali la, Zoyɛli Meyeri, y’a yɔrɔ taamasiyɛnko dantigɛ.   
Kidali, hali ni bɛn bɛnkansɛbɛn koɲɛ bɛɛ man kan ka dan Kidali ta ma, a k  o ten. 
A y’a ɲini ko nin ɲɔgɔnye ka na ni Mali jamana baaradaw bɛɛlajɛlen seginni ye Kaɲaka la.     
Ka tɛmɛ a taamasiyɛn kan, jɔda bɛ min na, o de ye tɛmɛ ka kɛ baara kɔnɔkow fɛ.    
Siratasɛbɛn dɔ bɛ yen, min lakurayala ka bɛn don kow ma, a baarakɛbagaw bɛɛ fɛ, ani min bɛ laɲini pereperelatigɛlenw, dakunw ni waatibolodasɛbɛn jira, ɲɛsin ka kan ka kɛ o de la.
Zoyɛli Meyeri y’a perelatigɛ ko a bɛ miiri janko DEDEYƐRI koɲɛ bakuruba, kɛlɛden kɔrɔw sendonni kɛlɛbolo, polisi la walima donni kura sɔrɔko la.       
An bɛ foli kɛ ɲɔgɔnye la, min kɛra feburuyekalo tile 9 bolonɔbilali fanw cɛ, gɔfɛrɛnaman ani kuluw.    
Ne sewalen don k’a mɛn ko tɛmɛ bɛna kɛ nin ɲɔgɔnye fɛ SEYƐSIYA ( bɛnkansɛbɛn kɔlɔsilikɛjɛkulu ) dugujɛ bɛɛ, walasa ka bɛnkan sɔrɔ DEDEYƐRI bakuruba bɛɛlajɛlen kan.      
Faransi lasigiden min bɛ Mali la tɛmɛna kuma fɛ ten.     
Mɔgɔ hakɛko, fangaboliko bɛ fara o kan.       
Ne sewalen don fana k’a mɛn ko yiriwali kuntaala jan nafolo ɲɛnabɔli ɲɛmɔgɔyakulu, min ka kan ka baarabolodaliw nafolo bɔ, kɛrɛnkɛrɛnnenya la kaɲaka kama, ɲɔgɔnye bɛna kɛ sɔɔni minisiriɲɛmɔgɔ ka ɲɛmɔgɔya kɔnɔ tuguni.       
Jɔda b’a la fana Jamana cɛmancɛlafanga kolatigɛjɛkulu ka se ka nin sariya ta teliya bɛɛ la, min bɛ se ka kɛ, dugukolo polisi kan, jɔda bɛ min na.
Zoyɛli Meyeri ka fɔ la.
Fo nin fɛn sɔrɔlenw nafa ka bɔ, nka dan kana kɛ taamasiyɛn ma, fo tɛmɛ ka kɛ ni konɔkow ye, fɛn caman bɛ yen minnu bɛ se ka sɔrɔ joona kalo nataw la, n kumana DEDEYƐRI kan, n kumana baarabolodaliw kan kaɲaka kama, n kumana sigida polisi kan, n bɛ kuma seginni kan ka dafali kɛ sɔrɔdasi ka kuluba bolofara sabanan labɛnnen na Kidali, walasa k’a ka lakana ani lafasali yɛrɛtigiya ciw hakililatigɛ janko mara ka sow.         
Lasigiden ka fɔ la, danaya lakurayalen bolonabilali fanw cɛ nɔ bɛ ka ye.
O danayaw sababu de la, a bɛ dusu don an na fana ka taa ɲɛ ka Mali, a fan bɛɛ mɔgɔw bilasira k’u ka bɛn bɛnkansɛbɛn bilali sen kan laɲiniw sabati.     
N bɛ hakilijigin kɛ ko Faransi ye Erɔwari miliyon 2 di o yiriwali kuntaala jan nafoloko tɔgɔfɔlen kama ani baarabolodali minnu bɛ bila jamana kaɲakanyanfan ka bolo kan.
Meyeri y’o dantigɛ.   
B. Dawu  -   Alamisadon zuwɛnkalo tile 10 tɛmɛnen, nɛgɛkanɲɛ 8 waati, Arɔndiseman 14nan polisiso cɛdenw n’u ka Komisɛri Diwiziyonɛri, Wasa Keyita, bilalen ye u ɲɛ, k’u senkɔrɔmadon ni ZEYƐMUYƐSI ani BAKI cɛdenw, ye jiginni barikaman dɔ kɛ Jikɔrɔni Para mobili gara la.        
Polisi ka jiginni, min y’a to sariyasɔsɔfɛnw hakɛ caman ka minɛ ani ka mɔgɔ 50 minɛ.      
A bilalen kɔsala in na ka taa arɔndiseman 14nan polisiso la, komisɛri diwiziyonɛri, Wasa Keyita, bɛ k’a sekow jira kaban jama ka hɛrɛ kama an’u lakanani, n’a ka faso yɛrɛtigiya ci kɛli ye, n’o ye ka fasodenw n’u bolofɛnw lakana.     
O hukumu kɔnɔ, a m’a to waati ka tɛmɛ n’a m’i kɛ baara kan, wa bi zuwɛnkalo tile 10 jiginni in Lagine mobili gara tɔgɔfɔlen na, min sigilen bɛ Jikɔrɔni para la, o y’a seko kɛnɛkanda ye. 
O la, ni Jamana Polisi Ɲɛmɔgɔyasoba ( DEZEPEYƐNI ) ka kɔkɔrɔdon ye ani Bamako Marabolo Jamana Polisi Ɲɛmɔgɔyaso ka senkɔrɔmadon ye ani Komisɛri Diwizonɛri, Wasa Keyita, bilalen u ɲɛ, Arɔdiseman 14nan, BAKI ani ZEYƐMUYƐSI cɛdenw ye sɔgɔmadasunɔgɔ tigɛ ka bɔ mɔgɔ 50 ɲɛ na, minnu sen bɛ sariyasɔsɔfɛnw koɲɛ na Jikɔrɔni Para mobili gara la.    
Nin baarakɛkulu saba, minnu ye nin minɛniw kɛ, tun labɛnnen don ni ZEYƐMUYƐSI cɛden 102, BAKI cɛden 12, ani a polisiso tɔgɔ cɛden 10 ye.
O cogo la, fɛn minɛnenw tun ye,       
Faramasi fura kariton 25, saki kelen sigarɛti libɛrite karitusi 4 bɛ min kɔnɔ, sɔrɔdasisamara sen fila, mobili pilaki ɲɛ bileman fila, malo pakati 110, Ɛsikuwasi 405, Ɔfu 117, Asi 17, Yanba tufaden 11, Ojikuwasi 48, Hasisi 21, Kukupu 3, Taramadɔli furakisɛ 60.      
Nin mɔgɔ jalakita bisigilenw, minnu bɛ ye cɛw ye, minɛnen don k’u sigi sisan Arɔndisema 14nan kasobonninw na, yaasa u ka lamɛn, yaan’u ka bila Komini 4nan Jamanalafasakiritigɛla ɲɛkɔrɔ.
Koɲɛ min tɔ bɛ kɔ ka na !      
Mariyamu SISOKO fɛ  -   Mali Faciyɛnnɛgɛsira Cakɛda ( SOPAFƐRI ) ka kumalasesɛbɛn dɔ kɔnɔ, min bɔra ntɛnɛndon zuwɛnkalo tile 28 san 2021, ni segin kɛra a kan, a dugujɛ taratadon, Taamakow ni Minɛnkow minisiriso fɛ,  
baarabaw dadonna Bamakɔ - Kayi nɛgɛsira kan.     
U kumalasesɛbɛn fila, minnu kɔnɔkow ye kelen ye, k’a fɔ la, baara ninnu bɛ bila Bamakɔ ni Diboli cɛ taamadenw ani jagominɛnw ka nɛgɛsira taanisegin tali kura fɛɛrɛ goni hukumu kɔnɔ, min tara Mali gɔfɛrɛnaman fɛ, minisiriw ka laadalatɔnsigi la ɔkutɔburukalo tile 02 san 2019.      
Taamakow ani Minɛnkow minisiri bɛ nɛgɛsira kɛrɛfɛsigibagaw an’a siratigɛdaw matarafabagaw ladɔnniya ko Mali Faciyɛnnɛgɛsira Cakɛda ( SOPAFƐRI – Mali ƐSIYA ) ye baarabaw daminɛ nɛgɛsira kan Bamakɔ ni Kayi cɛ.     
A baaraw bɛ tali kɛ, janko jibolidingɛw ani babilininw kɔnɔbɔli, sirakanna kologɛlɛyali, arayiw ani cɛratigɛw falenni, Tukoto, Mahina ani Galugo babiliw dilanni kura la.     
A baara kofɔlenw cogoya kɛrɛnkɛrɛnnen bɛ nɛgɛsirakanbolifɛnw labaarali fɛ ( tɛrɛnkunkolow ani wagonw ) ani sirabaaraw bolifɛnw ( Lorinin ) nɛgɛsira fɛ ka taa.    
O kosɔn, a ɲinininen don nɛgɛsira kɛrɛfɛsigibagaw ani siratigɛdaw matarafabagaw fɛ, u k’u janto nin baara dadonnenw dakun in na, min ɲɛ ka misɛn kosɛbɛ, nɛgɛsira taanisegin daminɛko kura kama, yaasa ka kasaara walima tiɲɛni bɛɛ ɲɛbila, janko siratigɛdaw ( PEYƐNI ) la, minnu lakɔlɔsilenw don ani minnu lakɔlɔsilenw tɛ.      
O siratigɛ la, anw bɛ fɛ ka da a la ko ko ɲɛnamanw, taanisegin tali kura kama, bɛ ka daminɛ, yaasa ka kɛrɛfɛsigibagaw ka sugolakow kɛ fɛn sabatilen ye.    
D. Togola  -   Maakɔrɔ Usumani Babalayi Dawo bɛ Mali Donitalaw ka Kolatigɛjɛkulu kunna, ani mɔgɔ jɛlen tɛ min na, kabini san caman.      
A ka saratiwaati bannen kɔ, a mɛɛnna, a ka kan ka jɛn n’a ye k’a ka sigilan labila ɲɔgɔndan ka kɛ o nɔfɛ.        
Nka nin baarakɛlakulu ka kolatigɛso lakurayali sennasumayara kasɔrɔ donitala caman b’u dusukunnakow, ka Babalayi tile ban, da kɛnɛ kan.    
Taamakow baarabolofara masurunnakunnafonisun ka fɔ la,  donitalaw ka jɛkulu dɔ ye ŋaniya ta ka cɛ dɔ ka cɛbɔya kɔkɔrɔmadon, min bɛ bɔ sigidajama la, min mɔgɔw fanga ka bon Mali kɛnyɛrɛye baarabolofara kɔnɔ.    
Olu ye Mali jagominɛnw donini baaradaw fanba tigiw ye.
Minnu bɛ fɛ ka Mali donitalaw ka kolatigɛjɛkulu Usumani Babalayi Dawu jigin ka bɔ yen, kɔrɔtɔlen don ka Taamakow minisiri ye k’a kolatigɛso ka kalafili waati dɔgɔda.
U caman ka fɔ la, SEYƐMUSE ye baarakɛlakuluw ka kolatigɛso dɔlakelen ye, minnu man ca, n’a biro ma lakuraya, biro, min ka kan ka jɔyɔrɔ bila, ka saratiwaati banni n’a ta bɛɛ.            
Gɔfɛrɛnaman kura na se ka latigɛ kɛ sɔɔni o siratigɛ la, zuwɛnkalo tile 25 san 2021 minisiriw ka laadaltɔnsigi kɔfɛ, min ye jamanakuntigisariya ta ka kalata cogoya falen, min ye Usumani Dawo lana baarakɛlakuluw ka kolatigɛso kunna.       
O la, k’a da Taamakow ani Minɛnkow minisiri ka laselisɛbɛn kan, minisiriw ka laadalatɔnsigi ye jamanakuntigisariya baarabolodali ta, min bɛ tali kɛ,  desanburukalo tile 29 san 1999 jamanakuntigisariya n°99-426/ PE – ƐRƐMU, min bɛ Mali donnitalaw ka kolatigɛjɛkulu labɛnni an’a lataamani kɛcogoyaw sigi, jamanakuntigisariya falenni na.    
Gɔfɛrɛnaman ka fɔ la, SEYƐMUSE bangera sɛtanburukalo tile 23 san 1999 latigɛlisɛbɛn kɛrɛnkɛrɛnnen n°99-036 / PE-ƐRƐMU fɛ, ni donitalaw labɛnni an’u baarako nɔnabilali ci ye.
A labɛnni an’a lataamani kɛcogoya sigilen don desanburukalo tile 29 san 1999 jamanakuntigisariya n°99-426 / PE-ƐRƐMU fɛ
Nin jamanakuntigisariya waleyali ye dafabaliya dɔw da kɛnɛ kan, minnu bɛ tali kɛ janko a kolatigɛso mɔgɔw tali la kalafili fɛ, minnu ka kan ka latilen.    
A jamanakuntigisariya baarabolodali talen bɛ dafabaliyaw latilen ni mɔgɔkelentɔgɔkalafili falenni ye ni jamakulutɔgɔkalafili ye, k’a kɛ Mali donitalaw ka kolatigɛso bulon kolatigɛjɛkulu mɔgɔw tali kalafili cogoya ye.    
A taabolo ka kan ka sennateliya, k’a da a kan donitalaw welelen don ka jɔyɔrɔba fa minɛnw lasɔrɔli la jamana kɔnɔ, o min kɔnɔ sɔngɔgɛlɛyaw bɛ ka kɛ dɔgɔfiyɛ la. 
Baloko gɛlɛya, min bɛ jama jɔrɔ, bɛna se ka kɛlɛ ni donitalaw sendonni ye, tɛmɛ tɛ se ka kɛ olu minnu kan magoɲɛfɛn fɔlɔw lasɔrɔli la jamana kɔnɔ.     
Nanpa KONE  -   Kupudimali ntolatan tako 60nan finali tanna karidon zuwɛnkalo tile 27 Modibo Keyita tɔgɔlantolatanyɔrɔ la Bamakɔ, Cɛmancɛlafanga perezidan, Kolonɛli Asimi Goyita, ɲɛna ani Denmisɛnw ni Farikoloɲɛnajɛw minisiri, Mosa Agi Atahɛri.      
Min ye bɛɛ dan ni tako hakɛ ye, Bamakɔ Ɛsitadi maliyɛn ye Binga ƐFISE bin ( 3 – 2 ), k’a ka ŋɔgɔnkunbɛnw jɔnjɔn 21nan ta ani ka tɛmɛ a badaabadaasina Joliba ASE ( jɔnjɔn 19 ) kan ni jɔnjɔn 2 tali ye.    
N’a seli ye jamana kupu finali la, Binga ƐFISE donna kaban a ɲɔgɔnkunbɛnw tariku la ani Mali ntolatan ta.         
Nka n’a dɛsɛli ye, nin tigɛda 2nan tɔn y’a tɔgɔ sɛbɛnni jɛ dɔɔnin dɔrɔn sebagaw ka tɔgɔsɛbɛnwalanba kan.     
Ani fana, a ye sababu jɛ ka IYƐSI Buguni ladege, o min kɛra, san 2012, tigɛda filanan tɔn fɔlɔ ye ka jɔnjɔn ta.    
A dun tɛ i ko a m‘a sifilɛ.     
Kɛlɛ suguya dɔ la, i n’a fɔ Dawidi ni Goliyati ta, Komini 5nan ka sɛdennin ncinin y’a jira ko a fari lafoninen don, ani hali farinya b’a la, n’a kɛli ye  ka san sɔrɔ kurudon na teliya la, kabini miniti 8nan na, yann’a k’a ka donnen kɛ fila ye ( miniti 29nan), ka ta waati tilancɛ sɛgɛnnafiyɛnbɔ la ni sansɔrɔ kuru 2 danfara ye, Isufi Mayiga ani Kasumu Kulibali ka donniw kɔfɛ.          
Seginni kɔ ka bɔ finibilayɔrɔw la, Binga ƐFISE kun dalen tora Mali ŋana ta la, yann’a ka firi penaliti fila la, sɔsɔli kɛra minnu na, n’u donna Isaka Samake fɛ miniti 87nan ani miniti 90nan na.     
Bamakɔ jɛman ka don cɛ ko bɛɛ kɛbaga, jamanaw cɛ sodensamatasɛgɛ, Afiriki Sani laban ŋanadankan, bɛ jɔnjɔn di Bamakɔ Ɛsitadi maliyɛn ma, n’a ka kuru sabanan donni ye, mɔɔnɔbɔwaati kɔnɔ ( miniti 90, ka miniti 3 fara o kan ).      
Sebaga laban kama, ni Kuru 3 ye k’a da 2 kɔrɔ.    
Nin kuru sabanan, cibabawu cɛɲinin dɔ, min tilenna ka don, fili dɔ kɛlen kɔfɛ Dɛnba Tarawore kan.      
Ni sɔsɔli si tɛ Ɛsitadi mɔgɔw ka kuru sabanan na, fɔlɔ fila ninnu ye Binga ƐFISE tɔn bila mankan sugu bɛɛ la, k’a daminɛ a perezidan, Usumani Sise, la, min kulola ni sonyali ye.         
Ne ka tɔn ma bɔ jigi kɔrɔ.     
An tun ka kan ni sebagaya ye, o min sonyala an bolo, ka jɔnjɔn di Ɛsitadi maliyɛn ma.     
An tun y’a ŋaniya ka ban a jansanw « medayiw » la, nka ɲɛmɔgɔw bonya kama, jamanakuntigi ( n’o ye Kolonɛli Asimi Goyita ye ) tun bɛ minnu cɛla, an laban taara a jansanw minɛ.      
O waati kɔnɔ, Sotuba kulɔbu tun bɛ muguri la ni sebagaya ye, u jigi tun tɛ min kan.    
Ni masayafugulan 21 ye sisan, jɔnjɔn 2 b’u bolo ka tɛmɛ u ka badaabadaasina, Joliba ASE, kan.     
Alasani SISUMA  -    Kupudimali Tɔgɔtigiyawalanba.
San 2019. 
Min ma kɛ. Kameruni kɔfɛ, Faransi jamanaw cɛ Irigibitanna, Sɛrizi Bɛtisɛni, ye Mali de sugandi k’a ka degelikɛyɔrɔ dayɛlɛ.      
Sɛrizi Bɛtisɛni Akademi ko don, min kurubonkarili ɲɛnajɛ ɲɛmɔgɔya tun bɛ Denmisɛnw ani Farikolonɛnajɛw minisiri, fasodenyakalan ani fasodenya ɲuman jɔli bɛ min bolo, Mosa Agi Atahɛri, bolo, karidon zuwɛnkalo tile 20 san 2021, Bamakɔ AYƐSI Ereyali ntolatankɛnɛ kan.      
Sɛrizi Bɛtisɛni Akademi Mali,
bolo bɔlen ka sin denmisɛnniya ma, ye yɔrɔ ye, min bɛ irigibi kɛ ka danbew ani ɲɛjɔyɔrɔw di denmisɛnw ma, minnu garijigɛ ma diya.     
A bɛ denmisɛnw dege ka tɛmɛ lakɔli kɔkɔrɔdonkalanw, kɛnɛya kunnafonidi baaraw fɛ ani irigibi degeliw, minnu bɛna kɛ, dɔgɔkun o dɔgɔkun, karamɔgɔ dɔw fɛ.    
A daminɛni kama, npogotiginin 25, minnu si b’a ta san 8 na ka taa san 13 la, bɛna dege siɲɛ saba dɔgɔkun kɔnɔ, lakɔlijigin kɔfɛ.    
A latigɛbaga ka fɔ la, Faransi jamanaw cɛ irigibitanna, Sɛrizi Bɛtiseni, a baarabolodali b’ale ka irigibi danbew yecogo ɲɛnamaya : tilali, ɲɔgɔndɛmɛ ani yɛrɛdi.       
A barika hakili toli la Mali ani Mali denmisɛnw la.        
Foli kɛra a latigɛbaga la nin cogo la Denmisɛnw ani Farikoloɲɛnajɛw minisiri, Fasodenyakalan ani Fasodenya ɲuman jɔli bɛ min bolo, Mosa Agi Atahɛri, fɛ, min y’a labɛnni, a ka wulikajɔ an’a ka bilasirali bɛɛ fana sɛmɛntiya, Sɛrizi Bɛtisɛni ka baarabolodali, Akademi Mali la, ɲɛni kama.      
ASE.  -   Zuwɛnkalo tile 19 san 2021, Mali olɛnpikiko ani farikoloɲɛnajɛko 
Jamana ɲɛmɔgɔyakulu ka lajɛkɛso kɛra Tekebali tabaliw diyɔrɔ ye, k’a kɛ jamanako ye, farikoloɲɛnajɛw baaradaw ani ntolatantɔn dɔw ma.     
Nin ɲɛnajɛ ɲɛmɔgɔya tun bɛ olɛnpikiko ɲɛmɔgɔyakulu perezidandankan 3nan, Abudulu Wahabu Zorome, bolo, Mali Tekebali perezidan, 
Kolonɛli - mazɔri Barahima Jabate, tun bɛ min kɛrɛfɛ ani nin fɛnw sɔrɔbagaw tɔgɔlamɔgɔw.     
Sababu, ka nin ɲɛnajɛkɛta Mali federason kura jira, a biro an’a baaradaw ni kulɔbu minnu donna a la.       
Nin tabaliw dili bɛ Mali Tekebali federason, min sigira Mali la a ma mɛɛn, ka baaraw daminɛni lakodɔn, k’a kɛ jamanako ye.           
A perezidan, Kolonɛli - mazɔri Barahima Jabate, ka kuma fɔlenw na, Habibu Sisoko de sabu la, o min sɔnna, Diɲɛ Tekebali federason perezidan ka laɲini na, ka cogoyaw kɛ minnu ka kan, nin farikoloɲɛjajɛ ɲɛnajɛkɛta kura cɛnsɛnni an’a yiriwali la Mali la.   
A kɛtɔla k’a ci kalifa an na, a y’an hakililatigɛ ko a ka bilasirali tɛna dɛsɛ an na, wa a y’a kumakan labato.       
O cogo de la, mara siratigɛ la, a ka kɔkɔrɔdon y’a to an ka mara gafew sɔrɔ, ka se ka Diɲɛ Tekebali federason ka lakodonni sɔrɔ, perezidan Jabate y’o dantigɛ.       
O gafew bɛ tali kɛ Tekebali tɔn sigili lakodɔnsɛbɛn, SENOYƐSEMU ka lakodɔnni ani laban na farikoloɲɛnajɛw baaradaba ka lakodɔnni kan.    
Min ye Abudulu Wahabu Zorome ye, ale jɔra a kan ka perezidan Habibu Sisoko baribada nin kolatigɛli cɛɲumannin kama an’a ka waleyaw bɛɛlajɛlen Mali farikoloɲɛnajɛ ka hɛrɛ kama.     
Perezidan Habibu tɔgɔ la, ne bɛ k’ale min nɔnabila, n bɛ foli kɛ Tekebali federason perezidan ye, a ka sɔnni na a sugandili la, a y’o dantigɛ.    
Perezidan Jabate y’a ɲini nin tabali fɔlɔw sɔrɔbagaw fɛ, u k’a dɛmɛ ka Tekebali jɛnsɛn, o min ye degelifɛɛrɛ fana ye, min b’a to ntolatanna denminsɛnw ka ntola matarafa.        
N teri mandiw, farikoloɲɛnajɛw kunnafonidilaw, n bɛn’a ɲini aw fɛ, aw k’an dɛmɛ nin farikoloɲɛnajɛ ɲɛnajɛkɛta kura ka lakodɔn an ka jamana kɔnɔ, a y’i sara ten kunnafonidilaw la, minnu tun bɛ kɛnɛ kan.    
Taama baarabolodalen dɔ ka taa bɔ baaradaw ani kulɔbuw la, minnu ye nin tabaliw sɔrɔ, bɛna labɛn Femateke fɛ, yaasa k’a tangabaw bolo don ani ka faamuyali di a tanni sariyaw  an’a ɲɛnajɛkɛta kɛli kan.      
An k’a jate ko Femateke daga bɛ Banankabugu Santiri Olɛnpafiriki yɔrɔ la.     
A bisimilako ɲɛnajɛw kɔfɛ, a tanni jirali dɔ labɛnna ani ka tabaliw dili da a kan.   
O la IYƐNIZIYƐSI,
Sɔrɔdasiw ka farikoloɲɛnajɛ Ɲɛmɔgɔyaso,       
Santiri Olɛnpafiriki,
Farikoloɲɛnajɛ Lise Bɛni Umaru Si,    
Kati Piritane minitɛri,
Mamadu Konate, Ɔminisipɔri Modibo Keyita, Kulukɔrɔ Jara ASI ntolatanyɔrɔw,
Salamatu Mayiga farikoloɲɛnajɛ masaso,
Joliba ASE,
Bamakɔ Ɛsitadi maliyɛn, 
Bamakɔ Ereyali,       
AYƐSI Polisi ani Femateke ɲɔgɔnkunbɛnw kama.    
Wa kabini zuwɛnkalo tile 19 san 2021, mɔgɔw bɛ Mali federason kura mɔgɔw, minnu hakɛ ye tan ni saba (13 ) ye, tɔgɔw dɔn.      
Sayidi    -     Femateke Ɲɛmɔgɔyakulu mɔgɔw tɔgɔw sɛbɛn   -   Perezidan,
Kolonɛli - mazɔri Barahima Jabate ;         -      Perezidandankan 1ɔlɔ,
Mariyetu Keyita ;       -             Perezidandankan 2nan,
Sɛki Konate ;        -          Sekeretɛri zenerali,       
Alasani Mariko ;          -          Sekeretɛri zenerali dankan,        
Madamu Jawara Fatumata Danbele,      
Warimaralaba,         
Pankurunko Kumandan,        
Hamizata Ba ;         - Warimarala dankan,     
Madamu Anni Hawa Njayi ;        -          Farikoloɲɛjɛkɛla sigikansariya an’a kɔnɔnasariya bakurubaw baarakɛjɛkulu perezidan,    
Kumandan Usumani Tarawore ;       -            Farikoloɲɛnajɛ Kɛnɛyako baarakɛjɛkulu perezidan
Madamu Aminata Buja Jara ;       -      Ɲɔgɔnkunbɛnw jalatigɛli an’u labɛnni perezidan,       
Polisi Kumandan - mazɔri Lasine Jara ;  -   Ɲɔgɔnkunbɛnw jalatigɛli an’u labɛnni perezidandankan,           
Yetenan Saka Kone ;        -        Nafolokow, wariɲinifɛɛrɛkow ani kumalaseliw perezidan,
Mahamadu Kuyate ;         -         Tekebali musow ka koɲɛw ani denmisɛnninw degeliko baarakɛjɛkulu perezidan,
Jati Njayi.         
Kunun, ntɛnɛndon zuwɛnkalo tile 28 san 2021, Minisiriɲɛmɔgɔ, Dɔgɔtɔrɔ Sogɛli Kokala Mayiga taara Mali kunnafonidilaw ka soba la ( Bamakɔ ), ka kunnafonidi cɛw ani musow kunbɛn.      
O badenyataama senfɛ ka taa bɔ kunnafonidilaw ye, gɔfɛrɛnaman kuntigi y’a da tulow kan ko kalataw ɲɛnabɔli cakɛda kannabilalen dɔ bɛna bila sen kan, i n’a fɔ Mali politikimɔgɔw ani jɛrɛjɛkuluw jamakulufanba y’a ɲini cogo min.       
Kumafalen t’a la bilen.      
Kalataw ɲɛnabɔli cakɛda kelen pe bɛna kɛ walima a tɛna kɛ ?      
A politiki latigɛli kɛra, cakɛda kannabilalen, min bɛna kalataw labɛn, bɛna kɛ.     
Dɔgɔtɔrɔ Sogɛli K. Mayiga y’o pereperelatigɛ kunnafonidilaw ɲɛkɔrɔ kunun.
Kunnafonidilaw ka soba perezidan, Banjugu Dante, ye Minisiriɲɛmɔgɔ ka nin badenyataama kɛ sababu ye ka kunnafonidilaw ka hamiw kuma fɔ, minnu ye kunnafonidilaw ka dɛmɛ sarabaliya ye kabini san saba, kunnafonidilaw ka soba lakurayali, sariyaw bɛnbaliya, kunnafonidi sariyatiɲɛ ɲangiliw binni, lanpo caya kojugu.       
A kɛtɔla ka kunnafonidilaw ka kɔkɔrɔdon sɛmɛntiya cɛmancɛlafanga ye  kokura, a ye Minisiriɲɛmɔgɔ, Dɔgɔtɔrɔ Sogɛli K. Mayiga ka dɛmɛ ŋini kunnafondi kama, min b’a kun bɔ.       
A kɛtɔla ka kuma ta, gɔfɛrɛnaman kuntigi, Dɔgɔtɔrɔ Sogɛli K. Mayiga, y’a da tulow kan ko sigidajama sigilen don baarakɛbagaw kan jɔda bɛ minnu na, i n’a fɔ kunnafonidilaw, diinɛɲɛmɔgɔw, lakanakɛbagaw, politikimɔgɔw, jagokɛlaw ( magodilannaw ), adw.
Minisiriɲɛmɔgɔ y’a ŋaniya da kɛnɛ kan ka cɛmancɛlafanga, min bɛ senna, sennateliya.       
A ka kuma fɔlenw na, cɛmancɛlafanga sigilen don ntulomanw kan, i n’a fɔ lakana, yɛlɛmaw ani hadamadenyasira basigili.
Dɔgɔtɔrɔ Sogɛli K. Mayiga ka fɔ la, bɛɛ sen bɛ don politikikow ani fangabulonkow yɛlɛmaw la, gɔfɛrɛnaman bɛna minnu kɛ. An ye politikitɔnw lamɛn k’u damakasi ko cɛmancɛlafanga donjatesɛbɛn, min lakodɔnna, o ma kɛ kumafalen si kun ye ka kɔn.           
Nin ye donjatesɛbɛn ye, an bɛna min labɛn ni bɛɛ ye. An bɛna kumafalen kɛ ni bɛɛ ye, walasa ka balanw dɔn, minnu bɛ se ka kɛ, ka gɛlɛyaw wuli ɲɔgɔn fɛ, ka taa kalataw la ani ka sɔsɔliw faratiw dɔgɔya.     
K’a da a kan gɛlɛya min nana ni fangayɛlɛma ye, o bɔra kalataw jaabiw sɔsɔliw la.
Fo ɲɛnabɔcogo ka ɲini o la,   
A ko ten.
Ani fana, Sogɛli K. Mayiga y’a pereperelatigɛ ko kalataw ɲɛnabɔli cakɛda kannabilalen kelen pe bɛna kɛ yen cɛmancɛlafanga kɔnɔ, min bɛ senna. Kumafalen t’a la bilen.     
Kalataw ɲɛnabɔli cakɛda kelen pe bɛna kɛ yen walima a tɛna kɛ yen ? 
A politiki ŋaniya tara, cakɛda kannabilalen, min bɛna kalataw labɛn bɛna kɛ yen.    
Minisiriɲɛmɔgɔ y’o dantigɛ.     
O bɔlen kɔ yen, a bɛn’i kanto ko minɛn walasa ka Jamana Labɛn Kura Sigikafɔba ( AYƐNƐRI ) labɛn, o ye Jamana Kumaɲɔgɔnya bɛɛ sen bɛ min na ( DEYƐNI ) jaabiw ye, o ye Jamana Ɲɔgɔnfaamuya Lajɛba jaabiw ye, o ye Fanga Kanmabɔli Jateminɛbaw jaabiw ye. Jamana Labɛn Kura Sigikafɔbaw ( AYƐNƐRI ) dantigɛliw, Malidenw bɛɛ bɛna jɛn ni minnu ye, bɛna kɛ wajibi ye mɔgɔ bɛɛ ma, min bɛ fɛ ka fanga ta Mali la.        
Kalo kɔnɔntɔn minnu tolen don, an bɛna ko bɛɛ kɛ ka taa kalataw la.     
Ni nin cɛmancɛlafanga dɛsɛra, ne ɲɛ tɛ politikimɔgɔ la, min bɛna hɛrɛ sɔrɔ a la, fo n’a kɛra mɔgɔ ye jate wɛrɛ bɛ min bolo.    
Minisiriɲɛmɔgɔ y’o dantigɛ.
Gɔfɛrɛnaman kuntigi ka kuma fɔlenw na, cɛmancɛlafanga bɛna jateminɛ ni sarati damadɔw ye, fɔlɔ, a ka se ka kalataw labɛn, minnu tɛna sɔsɔ, a ka se ka Bɛnkansɛbɛn taabolo lataa ɲɛ, a ka se ka yɛlɛmaw kɛ Malidenw sigilen don ni minnu ye.  
Ni cɛmancɛlafanga ye ninnu ɲɛ sɔrɔ, a ko ten, o na kɛ a ɲɛnen ye.     
O bɔlen kɔ yen, a y’a dajira ko dɔgɔkun wɔɔrɔ bi kɔ, a bɛn’a ka politiki bakuruba ( DEPEZE ) dantigɛli kɛ Cɛmancɛlafanga Jamana Kolatigɛjɛkulu ( SEYƐNITE ) la. 
Ani fana, a bɛn’a fɔ ko kiri bɛna kɛ mɔgɔ ye, kasaara ye minnu sɔrɔ zuluyekalo tile 10, 11 ani 12 san 2020, Bamakɔ.
O ɲɔgɔnkunbɛn senfɛ ni kunnafonidilaw ye, a y’a fanga digi bɛn bɛnkansɛbɛn kan Mali la an’a ka kan danaya, min ka da Mali ɲɛmɔgɔw kan.     
Mijnisiriɲɛmɔgɔ ka fɔ la, diɲɛmɔgɔ tɛna Malidenw ka gɛlɛya ɲɛnabɔ u nɔ na.    
Pankurunjinginyɔrɔ kɛnɛ sow cili kɔfɛ, a y’a da tulow kan ko Jamana sɛgɛsɛgɛli baarakɛjɛkulu dɔ bɛna bila sen kan walasa ka mɔgɔw ɲangi, n’a bɛ se ka kɛ, minnu n’a ka kan ani ka sarali kɛ mɔgɔw ye, minnu n’a ka kan fana. 
Agibu Sogodogo  -   Wideyo surunnin dɔ, min bɛ binkanni jira Jamana perezidan kan mɔgɔ dɔ fɛ, bɛ yaala la bɔlɔlɔ baarokɛyɔrɔw kan.          
Mɔgɔ fila minɛna.
Nin y’a siɲɛ fɔlɔ ye farikololabinkanni ka kɛ a la.       
Nin waati la Doromi kɔnɔ, Faransi munumununi ani kumaɲɔgɔnyaba hukumu kɔnɔ, a ye min lawuli walasa ka jamana lataa Kowidi kɔfɛ waati kɔnɔ, Emanuyɛli Makoron tulo cira cɛ dɔ fɛ.      
O yɔrɔ bɛɛ, lakanakɛbagaw ye mɔgɔ fila minɛ.        
A bɔtɔla Tɛnni-Lɛrɛmitazi Lise Hoteliye la, nɛgɛkanɲɛ 13 tɛmɛnen ni miniti 40 fanfɛla la, Jamana kuntigi fɔlɔla ka don a ka mobili kɔnɔ walasa ka  Walɛnsi dugu cɛmancɛ sɛgɛrɛ ni ka tilelafana dun yen dumunikɛyɔrɔ dɔ kɔnɔ banbali kan.        
Nk’a y’a ka taamakɛjama lajɔ ɲɛfɛ mɛtɛrɛ damadɔ, ka taa filɛlikɛla dɔw fo, minnu tun bɛ ka wɔyɔ a la.     
O yɔrɔ de la, mɔgɔ minnu tun bɛ yen dɔlakelen y’i kɛ Jamana perezidan kan.       
A wideyo tiɲɛtigiya, min bilala bɔlɔlɔ barokɛyɔrɔw kan, n’a kɔnɔ mɔgɔ b’a mɛn k’a jɛya, Makoroni ka bɔ yen ani masayafanga ganselikanw, o tiɲɛtigiyara Emaniyɛli Makoron ka lamini fɛ.      
Miniti damadɔ ka kɔn, Emaniyɛli Makoron dun tun bɔra ka se, kunnafonilasenin dɔ fɛ, ka wele bila madali bakuruba la.     
Demokarasi kɛli mago bɛ basigi ani bonya la.      
Mɔgɔ bɛɛ fɛ.
Politiki jɔyɔrɔtigiw, i n’a fɔ fasodenw. 
Demokarasi kɔnɔ, ngaradaw bɛ se ka kɛ ni kannabila ye.   
bɔlɔn kɔnɔ, kunnafoniminɛn na, jabaranin na.
A bɛ kɛ waati dan dɔnnenw na, minnu dala bɛnnen don, wotekɛsuw kɔnɔ.
O kunfalen, o ye ɲangata ani juguya banni ye
Ni juguya ani ɲangata seginna ka na, u bɛ fɛn kelen fanga dɔgɔya, o ye demokarasi de ye.      
Ani o la, ne bɛɛ wele bila ka taa bonya ani madali la, a tun y’o ɲini.    
Zan Kasitɛkisi y’i bɔ a yɛrɛ la teliya la, ni wele kɛli ye perezidanfanga girinkajɔ ye.     
Poloitiki tɛ se cogo si la ka kɛ ɲangata ye, kumajugufɔ ani k’a bɔ a la tuguni ɲɔgɔnbugɔ.
N bɛ wele bila perezidanfanga girinkajɔ ma, a b’an bɛɛ kunkan, an ka demokarasi sigikanw b’a da fɛ, a y’o dantigɛ gɔfɛrɛnaman ka ɲininkali waatilabaara dɔ senfɛ Wasabulon na.
KUNNAFONISUN : //www.lefigaro.fr/    -      A ka lakanabaliya sugu bɛɛ kɛlɛli baara kɔnɔ, polisi Komisɛri pɛrɛnsipali, Abuduramani Alasani, Bamakɔ arɔndiseman 1ɔlɔ polisiso ɲɛmɔgɔya bɛ min bolo, ka cɛdenw filɛ ka mɔgɔ fila sama ka bɔ jama ka tajurusara bolo.        
Sɛgɛsɛgɛli kɔfɛ, a yera tiɲɛna k’a fɔ mɔgɔ fila minnu kodon, n’o ye Cemoko Danbele ani Bubakari Kanute ye, dɔnnen don polisi cakɛdaw fɛ, u ka kojugukɛ waleyaw kama.       
Ka bɔ polisikunnafonisunw na, alamisadon zuwɛnkalo tile 3 tɛmɛnen sufɛla la, sɔgɔmada nɛgɛkanɲɛ 2 fanfɛla la, arɔndiseman fɔlɔ polisiso ka ɲininiw bolofara ( BEYƐRI ) cɛdenw ye mɔgɔ fila bɔ bolo la, minnu tun bɛ ɲini ka bugɔ ka faga jama diminbagatɔ fɛ, gɛnkaminɛ dɔ kɔfɛ.       
O cogo la, an ka kunnafonisunw y’a pereperelatigɛ, ko denjugu fila ninnu tun y’a ɲini ka npogotigi dɔ ka tɛgɛkɔnɔtelefɔni bɔsi a la, Hamudalayi, ni bagabagali ye marifa dɔ fɛ.
O laban ye kulokanw bɔ ka welemada kɛ, wa, sugandili wɛrɛ ma to denjugu fila ninnu bolo ni boli tɛ.        
O la, gɛnkaminɛ dabɔra, o yɔrɔ bɛɛ la, denjugu fila ninnu ni jama diminbagatɔ kojugu cɛ.   
U kɛtɔla ka jɔrɔntɔ cɔrinnen ye u dala, binkannikɛlaw dɔlakelen, n’o ye Cemogo Danbele ye, y’a maramafɛn bila ka bɔ a bolo Wɔlɔfɔbugu misiri yɔrɔ la.     
Erewoliwɛri kaliburu 6, sɛgɛsɛgɛkɛliw sera ka min sɔrɔ. 
Ku kɛra teliya la denjugu fila ninnu na, jama murutilen fɛ, min y’u sɛbɛkɔrɔbugɔ, i ko a k’u faga.     
Arɔndiseman 1ɔlɔ polisiso ka ɲininiw bolofara ka teliya ye denjugu fila ninnu bɔ saya bolo, siga tɛ min na.       
O cogo la, kabini u ladɔnniyara, polisiw sera ka binkannikɛlaw sama ka bɔ hadamadenw woyolen sɔninw kɔnɔ, minnu tun labɛnnen don ka « ɲangali min bɛ misali bɔ » da Cemoko Danbele n’a jɛɲɔgɔnjugu kan.       
O la, u donina ka taa Gabiriyɛli Ture Sannakalan Lapitaniso kogonibonda la, Sigidajama Lakanakɛbagaw ka baarakɛkulu dɔ fɛ, walasa ka furakɛli dɔw sɔrɔ yen.     
A bɔlen furakɛlibon kɔnɔ, taa kɔra ni Cemoko Danbele ye arɔndiseman 1ɔlɔ polisiso la sɛgɛsɛgɛli kologɛlɛn kama. Ɲininkali busanmisɛn gannen a la, a ye jɔn-ko-ala fɔ.      
A maramafɛn bɔyɔrɔ kan, a y’i dantigɛ k’o y’a jɛɲɔgɔgɔjugu, Bubakari Kanute, ta ye, min tun bɛ kirin na tuguni waati min na an tun bɛ nin faseri don nɛgɛ la. Yɔrɔmɔmɔ dɔ, min kɛra Cemoko Danbele bara, y’a to sɛgɛsɛgɛlikɛlaw ka pisitole, min bɛ ci ka tugu ɲɔgɔn na ( PEYA ), dɔ sɔrɔ, ni farafinmarifa dilannen don, k’a lafiyasa, kaliburu 12, foroko dɔ, sefawari min bɛ ɲini ka miliyon 2 bɔ, bɛ min kɔnɔ ani foroko wɛrɛ, basan tigɛlen wɔɔrɔ bɛ min kɔnɔ.
A bilalen ka taa Komini 3nan Kiri kunfɔlɔ kiriso jamanalafasakiritigɛla ɲɛkɔrɔ, kasodonsɛbɛn dara Cemoko Danbele kan.    
Fɛn min ye Bubakari Kanute kɔni ye, n’a tun bɛ kiri halibi, a kalifara a somɔgɔw la walasa u k’u jɔ n’a doni ye.      
Bubakari PAYITAWO  -    A kofɔlen cɛmancɛlafanga ɲɛmɔgɔw fɛ ani k’a laɲini gɛlɛya kɔnɔmɔgɔ dɔw fɛ, i n’a fɔ SEMA, farati b’a la Alize bɛnkansɛbɛn bɛn ani bɛnɲini kama waleyali kana kɛ, walima n’a ma kɛ dɔwɛrɛ ye, a kana kɛ labɛncogo la, a bɛ min na sisan.        
O cogo la, tɔn « Yɛrɛwolo debu siri lɛ aranpari » kɔfɛ, faraɲɔgɔnkankulu « Songayi Sawara Bato », kaɲaka tɔnw caman faralen don ɲɔgɔn kan min kɔnɔ, filɛ k’a kumakan kɔrɔta k’a gafe kalanni kura ɲini, k’a wajibiya, yaasa ka hadamadenya ɲɔgɔnfaamuya ani jɛkasigi lakisi Mali la.        
O tun kɛra kunnafonilase dɔ senfɛ feburuyekalo tile 6 san 2021 kunnafonidilaw ka soba la.     
A kumaw kɛlen u perezidanw jɛlen fɛ, « Songayi Ganda » ta, 
Abubakirini Mayiga, « Gawo Lama » ta, Abudɛli Kadɛri Mayiga, faraɲɔgɔnkankulu « An ko Mali » ta, 
Aliyu Badara SAKO, a lase ye kaɲaka mɔgɔ kalanenw ani mɔgɔ minnu bɛ bɔ yen, caman sama ka na a yɔrɔ la ani ka kɛ dantigɛli kɛyɔrɔ ye, min na a faraɲɔgɔnkankulu b’a wajibiya, bakuruba la, ka bɛn kɛ jamana Kumaɲɔgɔnya Bɛɛ sen bɛ min na komagɛlɛyaliw ma, ka bɛnkansɛbɛn bɛn kama kalan kura ye.     
N’u kɛtɔla ye ka Songoyi jamajɛkuluw bɔli kɛrɛfɛ Mali jamana fɛ, bɛnkansɛbɛn bilali la sen kan, don u ka jate la, jɛkulu mɔgɔw y’u kanto k’u bɛ hakɛ di u yɛrɛ ma ka Mali ka nafaw lakana ani dugulen jamajɛkuluw ni fɛɛrɛ bɛɛ ye, minnu bɛ bɛn.       
Jamana tigɛtigɛliko kan, u bɛ damakɛɲɛni bɛ minɛcogo min na laɲini ani k’a kɛ ni yɔrɔ cogoya yɛrɛ ye ani fisamanciya tɛ min na, yaasa hadamadenya ɲɔgɔnfaamuya ani jɛkasigi bɛ lakisi.      
O t’a bɛɛ ye.
Tɔnw faralen ɲɔgɔn kan Songoyi Sawara Bato kɔnɔ bɛ sɛgɛsɛgɛli kannabilalen dayɛlɛli ɲini fana cɛmancɛlafanga ɲɛmɔgɔw fɛ, fagali minnu dara Gawu denmisɛn wulikajɔlaw kan, zuluyekalo tile 12 san 2016, dɔ farali marabolow furancɛlaɲɛmɔgɔw kan ni Gawo ani Tumutu sigida yɛrɛkologɛlɛya tɔnw denmisɛnw ani musow ye ani mɔgɔw donni, lahidu tun dira minnu ma, jamana kɛlɛbolo seginnen kɔ Gawo.       
Laban na, faraɲɔgɔnkankulu ye malidenw wele, bɛn ni tilennenya kanu bɛ minnu na, ka wulikajɔ kɛ walasa ka fɛn kofɔ ani k’u ban a ma ni sariyalafɛɛrɛ bɛɛ ye, u ye min mankutu ni Mali tilali bolodalen ye.    
Amidu Keyita  -  Mali, i ko diɲɛ kɔnɔ jɛrɛjɛkuluw, ye cakɛda misɛnninw, ncininw ani mankanninw don ɲɛnamaya, karidon zuwɛnkalo tile 27 san 2021.      
A sababu la, Iziniko ani Jago minisiri Mahamudu Ulidi Mohamedi ye nin jamana sɔrɔ bolofara, jɔda bɛ min na, bakurubajate bɔ.       
Ani ka laseli kɛ gɔfɛrɛnaman ka magan kɛlenw kan, walasa k’a baarabolofara lataa ɲɛ.   
Cakɛda misɛnninw, ncininw ani mankanninw
ka don diɲɛ kɔnɔ, sigira sen kan Diɲɛtɔnba fɛ san 2017.
A ɲɛnamayali b’a ɲini ka cakɛda misɛnninw, ncininw ani mankanninw jɔda jira jamanaw sɔrɔw la. Wa siɲɛ fɔlɔ-fɔlɔ don, a ka ɲɛnamayara anw ka jamana fɛ.      
Ani fana, iziniko ni jagoko bɛ minisiri min bolo, Mahamudu Ulidi Mohamɛdi, y’a kɛ sababu ye ka nin cakɛda ninnu cogoya jira ani magan minnu bɛ ka kɛ gɔfɛrɛnaman fɛ, u ka taaɲɛ ani yiriwali kama.     
A kɛtɔla k’a dantigɛ ko an ka sɔrɔ baarakɛminɛn bakuruba labɛnnen don ni cakɛda misɛnninw, ncininw ani mankanninw ye, n’u ka ca n’a 90% ye, minnu na 80% bɛ baara kɛ sariyakɔkansigi sariyakɔkansigi baarabolofara kɔnɔ, minisiri Mahamudu Ulidi Mohamɛdi,      
bɛn’a fɔ ko cakɛda misɛnninw, ncininw ani mankanninw bilalen bɛ gɛlɛya hakɛ dɔw kɔnɔ.
Minnu na, a bɛ
yirwalinafolo lasɔrɔli,
forobaminɛn ɲinini ani sugufiyɛw lasɔrɔli, ɲinini ani kokurakɛ lasɔrɔli, kofɔ.    
A tɛmɛtɔla ni kuma ye, iziniko ani jagoko minisiri, b’a fara a kan ko walasa ka gɛlɛyaw furakɛ, gɔfɛrɛnaman sɔnna maganw caman kɛli ma walasa ka cakɛda misɛnninw, ncininw ani mankan lataaɲɛ.       
Fɛnw ko don, minnu ye cakɛda misɛnninw, ncininw ani mankanninw ka jamana ɲɛmɔgɔyaso bilali ye sen kan an’a baarabolofara yiriwali baarabolodasɛbɛn dɛmɛni,          
o min kɔnɔkow bɛ sigi-sigi koladilanw lamini cogoya lafisayali dafɛ,    
cakɛda misɛnninw, ncininw ani mankanninw fɛɛrɛkow ani ɲɛmɔgɔyabaarakow sew kologɛlɛyali,     
ani yiriwalinafolobɔ lasɔrɔli fiyali.
O bɔlen kɔ yen, Mahamudu Ulidi Mohamedi b’a sɛmɛntiya k’ale ka baaradaba ye sariya baarabolodali labanni taabolo daminɛ, min bɛ tali kɛ cakɛda misɛnninw, ncininw ani mankanninw ka bɛnkansariya kan.      
‘ O labɛnkɛcogo bɛna ko minnu bɛ lasuli kɛ kɔnɔnalabɛn siratigɛ la lɛnpoko, degelikalanko, baara fan dɔ diliko yɔrɔ wɛrɛ ani yiriwalinafolobɔ lasɔrɔliko hukumu bakuruba kofɔ ‘  a y’o dantigɛ.       
Yaan’a k’a fara a kan, k’o ko bɛn’a to ka cakɛda misɛnninw, ncininw ani mankanninw nafalafɛnw suguya caman nafabɔ, nafolokow ani fɛn minnu tɛ nafolokow baaraw ye bɛ minnu kɔnɔ.       
Ko nataw siratigɛ la, a ye baaratigi sigisariya bilali sen kan lase, min bɛna dɛmɛ kɛ ka sariyakɔkansigiw baarabolofaraw yɛlɛmani lafisaya ka taa sariyakɔnɔsigiw baarabolofaraw fanfɛ ni lɛnpokow ani hadamadenyakow lasuliw ye. O bɔlen kɔ yen, minisirikɛ ye hakilijigin kɛ nɔkunw sirilen kowidi- dizinɛfu (19 ) gɛlɛya lanɔgɔyali koɲɛw la, minnu dadonna gɔfɛrɛnaman fɛ, yaasa ka cakɛda misɛnninw, ncininw ani mankanninw kɔkɔrɔdon.          
Laban na, a y’a ka bilasirali ni kɔkɔrɔdon sɛmɛntiya kokura a baarabolofara tɔgɔ,
baarakɛbagaw ye.       
Kadijatu SANOGO / maliweb.net    - FƐSƐFƐSƐLI.        
Bɛnkansɛbɛn bɛn ani bɛnɲini kama Mali la, min bolonɔbilala Alize san 2015 namarayalen don, wa, a bolonɔbilalaw bɛ i ko u bɛ k’u sɔbɔ a hakilila la ka taa a fɛ.       
Ka mun fɔ jamana kelenya labatoli la ?    
Kulu marifatigiw bayɛlɛmani jumɛn ka kɛ politikitɔnw ye, minnu b’u ka baarabolodaw lataaɲɛ ni basigi ye ?
Yɛlɛmani jumɛnw ?
Ninnu ye ɲininkali dɔw ye, minnu b’a kun bɔ mɔgɔ k’i yɛrɛ ɲininka, ni mɔgɔ bɛ se tuguni ka Alize bɛnkansɛbɛn lakisi.      
Koɲɛ min bɛ mɔgɔ kunnasiri kɛrɛnkɛrɛnnenya la,
Marifabila bɛ sira gerenen kɔnɔ kabini san wɔɔrɔ.     
Sɔrɔdasiladegew sigilen b’a kan k’u ka marifaw to u bolo, u ye kuraw yɛrɛ sɔrɔ, n’u b’u jira ni waso ye.     
U b’a fɔ k’a bɛna kɛ nin cogo la, waati bɛɛ kɔnɔ ni gɔfɛrɛnaman tɛna  fangabulonkow yɛlɛmaniw bila sen kan, minnu ɲɛsigilen don bɛnkansɛbɛn kɔnɔ, 
Nka jigifako fana tɛ Bamako bolo ko bɛnkansɛbɛn bolonɔbilali kuluw bɛna marifabila kɛ, ni maraboloyali gɛlɛn bilala yɔrɔw la, i n’a fɔ a ɲɛsigilen don cogo min na. 
Sɔrɔdasiladegew, siyako ka bon minnu bolo, tɛna kun wɛrɛw sɔrɔ ka to ni marifaw ye wa, misali la sigidajamaw cɛ lakanabaliya walima jihadikɛlaw kɛlɛli, i n’a fɔ yɛrɛlakanakuluw b’a kɛ cogo min fan wɛrɛ fɛ, jamana cɛmancɛ la ?     
Mɔgɔ bɛ se ka bɔ nin kɔnɔganko la wa ?    
An k’a jate sigi, yaasa ka jaabi kɔnɔko damadɔw sɔrɔ.      
Sirankow caman  bɛ Bamakɔ la, minnu ka kan ka ɲɛnabɔ.    
U b’a bali ka taama ka taa ɲɛ a ka fan na.
U filɛ. 
Maraboloyali kologɛlɛyalen kosɛbɛ, i ko a ɲɛsigilen don bɛnkansɛbɛn kɔnɔ, ni marabolo perezidanw sigili ni jamaden bɛɛ ka wote kunkelen ye, ni se walankatalenw ye, bɛ mɔgɔw jɔrɔ.  A kɔlɔlɔw bɛna kɛ jumɛnw ye ?      
A siganna bɛ to yen, waati bɛɛ la, ni kulu marifatigiw bɛ Mali kaɲaka kunna, ni ka tilali ŋaniyaw da kɛnɛ kan,         
Mali darapo bɔli yen, tilali murutili sanyɛlɛmaw ɲɛnamayali, kulu bolonɔbilalaw ka sɔrɔdasiyataamaw Kidali, dɔ farali kuluw ka dugukolo lakɔlɔsili kan ni marifa ye, sariya bolili min bɛ ɲini ka kɛ sagotigiya ye SEMA (Azawadi tɔnw ka kolatilenjɛkulu, tilakɛla kɔrɔw ) fɛ.           
Ka hakilijigin kɛ ko maraboloyali, min ɲɛsigilen don ( federasonko dɔ min t’a yɛrɛ kofɔ ), bɛ ɲini ka jamana sew bɛɛ layɛlɛma sigidakunda.   
Marabolow, minnu perezidanw bɛna sigi ni jamaden bɛɛ ka wote kunkelen ye, n’u bɛna mara waleyali ɲɛmɔgɔya kɛ, bɛna tɔgɔ ta, k’a kɛ jamanako ye, n’o y’u ka sugandilenw ye.      
U bɛna kɛ u yɛrɛ bolo, lɛnpokow, baarakɛnafolokow, sɔrɔkow ani hadamadenya sigibajuw baaradakow,  i n’a fɔ kalan, baaradegekalan, kɛnɛya, fɛnjɔtaw ani minɛnkow, siratigɛw la.       
Kiriko sira la, Jamana ka sagotigiya hakɛ kɔni fana lakodɔnnen don.  
Nka bɛnkansɛbɛn bɛ kiriko yɛlɛmani kɔnɔdun fana ɲɛbila,     
Min b’a ɲini ka laadaw ani kokɔrɔw labɛncogow don a la ani ka Kadiw ( silamɛya kiritigɛlaw ) jɔyɔrɔ don ba la kokura, mara kiritigɛ kɔnɔ.      
Lakana sira la, bɛnkansɛbɛn bɛ sigida polisi sigili ɲini, kasɔrɔ hali a m’a da tu jamana polisi kɛli la yen walima a jɔyɔrɔ la.       
Bɛnkansɛbɛn sariyasen 28 b’a pereperelatigɛ fana ko sigidaw lakana ɲɛmɔgɔyakuluw sarankannaw bɛ kɛ minnu na, Jamana tɔgɔlamɔgɔw ni sigidaw jɔyɔrɔtigi wɛrɛw bɛ ɲɔgɔn sɔrɔ min kɔnɔ, bɛ bila sigida mara waleyalikulu kuntigi ka fanga kɔnɔ.       
Jigifa jumɛn bɛna sɔrɔ Mali gɔfɛrɛnaman fɛ, min bɛ kɛ i ko a tɛ yen yɔrɔ dugukolo kan, n’a bɔra tɔgɔlamɔgɔ kelen na, kɔlɔsili fanga bɛ kɛ min bolo sariya kɔnɔ ko tɛmɛnen kɔ, ni kulu marifatigiw tɛn’a lamunumuni u ka nafa kama, ni sigida kalafiliw ɲɛbilala ?     
Jamana tilali, a cili farati tɛ kɛ yen wa, sangaɲɔgɔnya la ni IYƐRIYƐSIYƐSI kɔrɔlen ye, jamana minnu faralenw ɲɔgɔn kan perezidanw sigilen kɔfɛ, ni jamanaden bɛɛ ka wote kunkelen ?   
A ɲininkali bɛ kɛ k’a da a kan Mali ye Jamana ye min fanga ka dɔgɔn, n’a bɔgɔ ka fɛgɛn, n’a lataamacogo ma ɲi, min tɔgɔlamɔgɔw an’a taamasiyɛnw bɛ lagosi jama fanba fɛ.       
Jamana bɛnkansariya bɛn, kelenya ani bɛnɲini kama, labɛnni min tɛ se ka kɛ nk’a ka kan.   
Bɛnkansɛbɛn b’a ɲini, walasa ka fɔɲɔgɔnkɔ ɲɛnabɔli kuntaala jan sigi ani jamana bɛnɲini yɛrɛ-yɛrɛ,           
ka bɛnkansariya dɔ labɛn, min ka kan ka Azawadi dakabanakoɲɛ ta ba la, dɔwɛrɛw cɛla,  
Juguman na, gɔfɛrɛnaman ka ko dajiraliw sɛbɛn, ban kɛra olu ma banbaganci kɔrɔw fɛ.     
Dɛsɛ, ka bɛɛ ka jɛn sɔrɔ ko yɔrɔ in na, nin sɛbɛn kan, jɔda bɛ min na, kɔrɔ b’o filanfilanw na ani politikiw tafanw caya min bɛ yen, kasɔrɔ bɛnkansɛbɛb bilali sen kan, sarati ye bɛɛ ka bɛn a ko yecogo kan.         
Bɛnkansɛbɛn ka jamantanya.   Bɛnkasɛbɛn ma kɔkɔrɔdon, tiɲɛ na, mɔgɔ wɛrɛ fɛ ni kulu marifatigiw tɛ an’a jigifabaga, diɲɛmaa. 
A bɛ ye Mali kɔnɔ, i ko a tintinnen don kɔkanna fɛ ni k’a bɔlɔnɔbila ni dagabɔndala ye, muru dalen kan kɔrɔ, kɛlɛ tiɲɛnen kɔfɛ sɔrɔdasiw bolo san 2014, Kidali kɛlɛ kuncɛli la kɛlɛbolo ni tilalikɛkuluw cɛ….      
Sɛbɛn nafama, a ma lakodɔn ani hali kumafalen ma kɛ a kan Wasabulon fɛ ani a ma kɛ kumalasebaara kun ye.   
A bɛ mɔgɔ kelen-kelen ladiyaliw caman kɛ banbaganci kɔrɔw ye, ɲinɛni kɔnɔ u ka damatɛmɛkow la, hali ni bɛnkansɛbɛn bɛ kɛlɛ kojugukɛw ɲangibaliya kɛlɛli jɔsen ɲɛbila.    
Mali sariya dɔ dun bɛ yafa bakuruba kɛ.      
Bɛnkansɛbɛn bɛ sɔrɔ yiriwali baarabolodaliw sigiyɔrɔma caman fana ɲɛsigi, minnu bilalen don Kaɲaka marabolow yiriwaliyɔrɔ kama.     
K’o kɛ kun ye ka ku tɔw la, kasɔrɔ marabolo wɛrɛw, jamana cɛmancɛ ani worodugu la, bololankolonyalen don n’o cogo kelen ye, ani hali ka tɛmɛ o kan.     
Kɛlɛbolo lajɔli.   Ɲugun bɛ Mali kɛlɛbolo la ka sɔrɔdasi bolibagatɔw ladon, ani hali k’u ladɔn kokura, siɲɛ filanan na, i ko bɛnkansɛbɛn b’a ɲini cogo min na, an’a dɔgɔyalen u ka fɔlɔ jalaw la.      
Nin sɔrɔdasi, minnu y’u ka duloki yɛlɛma kɛlɛ tannifilafili la, kabila nkalon ɲɔgɔndɛmɛ tɔgɔ la, bɛ jate jalatigiw fɛ, minnu tilennen tora u ka kɛta ma, i ko janfannciw, ani hali siyawolomalaw, minnu tɛ farafinw fɛ.     
Yɔrɔ wɛrɛw la, nin mɔgɔ ninnu tun na bila kɛlɛ kiritigɛbulon ka bolo kan.      
Sariyasunba falenni, min kunbalan sagon ka gɛlɛn kosɛbɛ.    Sariyasunba hakililaɲinikalafili ka kan walasa ka bɛnkansɛbɛn fangabulonko dakun waleya, i n’a fɔ marabolo perezidanw sigili jamanaden bɛɛ ka kalata kunkelen na, dɔ farali marabolow sew kan, walima Sena sigili.        
Tiɲɛnin na, sɔnni hakililaɲinikalafili ma, bɔlen t’a fɛ ko a bɛ se ka kɛ, a mɛɛn o mɛɛn, ni Azawadi jɛkuluw ka koladilanjɛkulu walima SEMA banbaganci kɔrɔw ma kumalasebaara kɛ ka sin woroduguyanfan jamaw ma walasa k’u lasɔn u ka demokarasi ŋaniya ma an’u sirili jamana dugukolo tolila a faralen ɲɔgɔn kan.       
Kasɔrɔ SEMA ye taabolo sigiyɔrɔma dɔ ta sira kɔdonnen fɛ, minnu fɔra ka tɛmɛ ( faralikɛbagaw ka darapow Mali darapo nɔ na,  sɔrɔdasiyataamaw, sariya walew minnu bɛ i ko sagotigiyaw ), minnu tɛ se ka dɔwɛrɛ kɛ ni Mali hakililako dengunni tɛ. 
O bɛɛ kɔ, sariyasunba hakililaɲinikalafili baarabolodali dɔ tun lawulila Mali perezidan fɛ, I. B. Keyita, a waati la. 
A tun sɔrɔla ka bɔ a dɔgɔ kɔrɔ bɔlɔnkɔnɔna ka gɛrɛntɛ fɛ, san 2017 utikalo la.    
Kaɲaka jamaw tɔgɔlamɔgɔw cayali k’a damatɛmɛ ( jamana jama 10% ).  
A bɛna gɛlɛya, sɔn ka kɛ a ma Mali fɛ,  k’a fara nafalafɛn kɛrɛnkɛrɛnnenw kan, jɔdaw bɛ minnu na, n’u ɲɛbilalen don bɛnkansɛbɛn fɛ. 
O bɛna kɛ ɲɛta fisamanciya sugu dɔ ye kaɲakayanfan yɔrɔlamɔgɔw ye.    
SEMA bɛ sigidalakodɔnnenw ka sariyasun falenni ɲini walasa ka dugukolo kɛnɛ koori don ba la.     
Falenni, depite jate sigili jama hakɛ fɛ Kaɲaka kama, na kɛ ka bɔ yɔrɔ sigibaga 60 000 / depite 1 na ka kɛ 30 000 / 1.    
Bɛnkan si ma se ka sɔrɔ nin yɔrɔ la ni Bamakɔ ye.      
Bɛnkansɛbɛn bɛ Kaɲaka jamaw tɔgɔlamɔgɔ jate bɔ k’a dɔgɔya jamanakunda, nka o tɛ tiɲɛ ye.      
Kasɔrɔ a ma san 2012 gɛlɛya makɔnɔ, tɔgɔlamɔgɔw bɛ Kaɲaka jamaw bolo, minnu bɛ bɛn u hakɛ jɔda ma, ni burudamɛ mɔgɔbaw farali ye fanga kan waati bɛɛ.      
Sigidalakodɔnnenw cayali bɛna na ni jatew ye minnu tɛ nafolokow ye.      
Ka nin forobabaarakɛlaw ani sigida mɔgɔ sigililen kura ninnu sara cogo di Mali kɔnɔ, min joli bannen don kaban ?      
Nikola Nɔriman fɛ  -   Bamakɔ Ligi dakun filanan tɔnden, Binga ƐFISE ye ko duman lamaga.      
Kupudimali tako 60nan karidefinaliw jate kɔnɔ, Bamakɔ Disiriki Komini 5nan ntolatantɔn taara AYƐSI Bakarijan bugɔ Baraweli ( 2 – 1 ) ni k’a lataa ɲɛ ɲɔgɔnkunbɛw demifinaliw la.           
Bamakɔ, Yeelen Olɛnpiki ye san sɔrɔ Sikaso Ɛsitadi maliyɛn kan ( 1 – 0 ), k’a sabu kɛ Isimayeli Jabate ka kurudon dɔ ye ( miniti 24nan ), kasɔrɔ IYƐSISE Kita ye Ɲanan bɔ, o min gosira kulukɔrɔ 1 – 2.    
Karidefinaliw ntolatan laban bɛna kɛ zuwɛnkalo tile 18, ni ka Bamakɔ Ɛsitadi maliyɛn ani SEYƐSIDE bila ɲɔgɔn na.     
Usamani KAMARA  -  Walasa ka bɔ kumafalen fuw la,  Lome Sannakalanyɔrɔ, Sɔrɔ ani Koɲɛnabɔ dɔnniyaw Kalanyɔrɔbolofara la, sannakalankɛbagaw, jɛrɛjɛkuluw tɔnw, politiki mɔgɔbaw, minnu bɛ SEFA fɛ ani minnun t’a fɛ, sen don na SEDEYAWO bɛɛjɛwari kunkanko ɲɔgɔnyeba la, ni masalakun ye, min ye :    
Ka bɔ SEFAWARI la ka taa EKO la,
wari jumɛn, yiriwali jumɛn kama, Afiriki Tilebin na ?         
K’a ta mɛkalo tile 25 la ka ta a tile 28 na san 2021, Lome, Togo jamana na.
Kumakuncɛw, ka ɲɛsin a fankelenfɛjamanaw politikikolatigɛlaw ma, ye nin ɲɔgɔnkunbɛn laban.    
Laselisɛbɛn, min bɔra nin kukankow ɲɔgɔnyeba la, ye wariko ani nafoloko dɔgɔtɔrɔso banasɛgɛsɛgɛ yɛrɛ-yɛrɛ de ye Afiriki tilebinyanfan fankelenfɛjamanaw kɔnɔ.     
A sɛbɛnnen Karamɔgɔba Kako Nubukupo ka ɲɛmɔgɔya kɔnɔ, a ɲɔgɔnkunbɛn bakurubajate gafe ye jateminɛ, ko wɛrɛw cɛla, wari, min kuma cayalen don, tariku kan, SEDEYAWO waribonko an’a nafoloko kɛcogoya, wariko yɛrɛtigiya ani wariko kannabilalenya Sefamayɔrɔ kɔnɔ, cakɛbulon labɛncogoya SEDEYAWO warisoba ka kannabila kama ani tɛmɛni ka taa Eko la, o ko nataw Afiriki tilebin sɛnɛ kan.           
Kumasurun na, a ɲɔgɔnkunbɛn y’a to kunfɛkow walima faratikow, minnu sirilen don tɛmɛni na ka taa bɛɛjɛwari la, ani sɔrɔkow ni nafolokow nafamafɛnw, jɔda bɛ minnu na, fankelenfɛjamanaw jamanaw na, ka se ka sɛgɛsɛgɛ ɲɔgɔn fɛ.     
Mɔgɔ faamuyalenbaw ka fɔ la, wari tɛ ko ye, min bɛ tali kɛ fɛnsɔrɔ, tilatilali ani dumuni baaraw dama na hadamaden jamajɛkulu kɔnɔ, a bɛ tɛmɛ sɔrɔko kan.        
Ko bɛɛ ɲɛ, sagotigiya, kannabila, hakɛ latiɲɛbali koɲɛ don.    
Sigida hadamaden jɛkulu nikun ja an’a balocogoya tiɲɛw don.     
Politiki ani sariyako kɛnɛkanko ye ko jamana kannabilalen ye sagotigiya jamana ye, min ka koɲɛ b’a yɛrɛ bolo, n’a ka kan ka yɛrɛ mara ani k’a ka wariko kannabila diyabɔ.     
U y’o dantigɛ.       
Eko ɲɛni sirilen don, k’a jija, a sigida warisoba nata, min bɛna i don a kɔrɔ, cakɛdako kologɛlɛya la.      
Warisoba, min tigɛlen don ka bɔ politikiɲɛmɔgɔw ka hakililadi ma, dɔrɔn, de bɛ se ka danayako ni jɛlenyako hakililatigɛ wariko politiki ye.         
O la, walasa ka EKO Warisoba ka yɛrɛta kologɛlɛya, fo ka hakilinakow sugandi, minnu bɛ politiki hakililadi dɔgɔya.            
mɔgɔ faamuyalenbaw y’o dajira.      
Nin cunni kosidɔnbali kɔnɔ, kasɔrɔ lakana labɛn si t’a la, taɲɛ bɛɛ sɔrɔ fana, dannaya kɔnɔdun ani bɛɛ bɛ jɛ min na, siniɲɛsigi jɛɲɔgɔnya fɛ, min sigilen don wariko, sɔrɔko ani jagoko dɔnɲɔgɔnna kan, tɛmɛ tɛ kɛ min na, SEDEYAWO kɔnɔ, i ko sira kelen pe, min bɛ se ka filɛ Afiriki tilebin kɔnɔnayiriwali la.      
Jɔdaba b’o min na, walasa ka cɛmancɛladakun girigaraw an’a sigasigaw sagon, minnu ye tɛmɛsira wajibiyalenw ye, wariko faraɲɔgɔnkan sigili taabolo bɛɛ la.            
Seereyako la, Erɔpu kelenyatɔn ye san bi saba kɛ walasa ka bɔ « Wɛrinɛri laselisɛbɛn » na ka se Ero bilali yɛrɛ la sen kan.     
A laselikɛlaw bolo, SEFA tɛmɛni ka taa EKO la bɛ kofɔ, fan dɔ fɛ, i n’a fɔ dusukunjɛlenya sɛgɛsɛgɛli Faransi bolo, a ŋaniya la, ka dakun kura hakililatigɛ a cɛko la ni Afiriki, a kɛtɔla, o la, ka walifasomara ani walifasomarakura tigɛdaw datugu wariko sira la. 
Ani fan wɛrɛ fɛ, Afiriki ɲɛmɔgɔw bolo, i ko danaya sɛgɛsɛgɛli u ka se la ka tɛmɛ kɛ u ka kannabila balili kan.    
Min misalija dilen don o toli la tɔnɔ dɔ kɛcogoya la, u ye min nafasɔrɔbagaw ye fasojamaw kokan, u dun bisigilen don k’u ka kan k’olu ka baana ni hɛrɛ hakililatigɛ, hali n’a kɛra dɔɔnin ye.      
A bɛ kɛ fana u se sɛgɛsɛgɛli ye ka bɛɛjɛwari dilan ani k’a ɲɛnabɔ sɛbɛ la.
A mana tigɛ a ɲɛ o ɲɛ kan, Afiriki tilebin kologɛlɛn jɔli, min bɛ kɔnɔnayiriwali sugandi, n’a bɛ labɛn sagotigiyawari dafɛ, ye diyagoyako ye Afiriki bagun bolo, min bɛ taama na ka taa a ka sɔrɔ ani sigidajama labɛncogo yɛlɛmani fanfɛ,  EKO kunkankow ɲɔgɔnyeba laselisɛbɛn bɛ kuncɛ ten.      
Eko ka kan ka jagokow ani nafolokow falenw lanɔgɔya, ka dɔ bɔ jamanaw cɛ nafolokow koladilanw musakaw la ani ka ɲɔgɔnfadenya kologɛlɛya.      
O bɛɛ tɛ se ka dɔwɛrɛ kɛ ni sɔrɔko galabukɛnɛya tɛ ani o tuma ka sɔrɔ jiidili kuntaala jan lana, laban na.     
Nin sɔrɔ galabukɛnɛya kanda tɛna se ka dɔwɛrɛ kɛ fo ka dunanw ka yiriwalinafolobɔ sama ka na, ka dɔ fara a baarakɛbagaw ka sɔrɔko ɲɔgɔndan kan diɲɛ sɔrɔ kɔnɔ ani o ka kan ka nɔkun bila a fankelenfɛjamanaw jamanaw ni sigidajamaw ka yiriwali la,        
A gafe b’o pereperelatigɛ.         
Mahamadu YATARA - Wankuwɛri ( Kanada ) Bedegolidi ( / B2Goligi ) ka jamanaw cɛ perezidandankan, Bili Litili, tun bɛ kunnafonidilaw ɲɛkɔrɔ, ntɛnɛdon tɛmɛnen, ka dugujukɔrɔfɛnw cakɛda ka baarakɛlenw dantigɛ, kabini a sigili. 
Sababu ka ɲɛfɔliw kɛ Manankoto yɔrɔ fɛnbɔ yamaruyasɛbɛn dili kura mankan kan.
Nin koɲɛ na, Bedegɔlidi bɛ jamanaw cɛ jalatigɛli ɲini, a ma wasa sɔrɔ minkɛ Kiribulonba ka kiritigɛ la.     
Lajɛ kumakɛla ka fɔ la, Manankoto yɔrɔ, Keɲeba fɛ, fɛnbɔ yamaruyasɛbɛn sɔrɔla ale ka baarada fɛ san 2012 dugujukɔrɔfɛnw sariyasun sigibaju kan.     
Nka, san 2019 dugujukɔrɔfɛnw sariyasun sigibaju de kan Dugujukɔrɔfɛnw minisiri ye fɛnbɔ yamaruyasɛbɛn di kokura.    
K’o kɛ, Bedegɔlidi kɛlen kɔ ka sɔn fɛn wajibiyalenw bɛɛ ma, gɔfɛrɛnaman fɛ, n’a ta bɛɛ.      
Ne yɛrɛbakun ka gɛlɛya si t’anw ni minisiri cɛ. 
Bili Litili y’o dantigɛ.   
Nka, ɲɛmɔgɔ b’a jate ko marako gɛlɛya dɔ na se ka kɛ yen.  
Ɲɛmɔgɔba, Bili Litili, y’a ɲɛfɔ ko a koɲɛ lataara Kiribulonba ɲɛkɔrɔ, min ka kiritigɛ da ma diya u la.     
O waati kɔnɔ, DEZE b’a fara a kan, Minisiriɲɛmɔgɔ kɔrɔ, Mukutari Wani, tun ye yamaruyasɛbɛn dili Litili Bigi Miningi ma minisiri Lamini Seyidu Tarawore fɛ bɔ a ma.    
Ni gɔfɛrɛnaman kura ye, min bilala sen kan, n’a ɲɛmɔgɔya bɛ Minisiriɲɛmɔgɔ kura bolo, nka min kɔnɔ Lamini Seyidu Tarawore seginna ka bila a jɔyɔrɔ la, Bedegɔlidi k’a jigi b’a kan ka segin ka bila a ka hakɛw kɔnɔ, yaasa ka  tiɲɛniw bali, minnu tɛ se ka ladilan.      
N’o ma kɛ, a t’a fɔ ko a t’a koɲɛ lataa diɲɛ kirisow ɲɛkɔrɔ. 
Ɲɛmɔgɔ kɔrɔ Mohamɛdi Jara ka baarabila ?      
Lajɛ kumakɛla b’a jate k’a ye baarabila kɛ a yɛrɛ ma.    
A ko cogoya tun ka goni, o la, a ye baara bila bɛɛ ka hɛrɛ kama.
Bi, Manankoto yamaruyasɛbɛn gafe bɛ Kiribulonba ɲɛkɔrɔ.
Ani k’a da tulow kan ko Bedegɔlidi k’a laɲini, ka latigɛlisɛbɛn ta k’a sɔrɔbaga kura ka baaraw dulon, ma lamɛn Kiribulon mɔgɔw fɛ. 
An bɛ kiri jaabi makɔnɔ a kɔnɔkow kan.    
Ani fana, Bedegɔlidi ɲɛmɔgɔ kura t’a bɔ la ka se diɲɛ kiritigɛlaw ma, n’o ka kan.    
O bɔlen kɔ yen,  Kanada cakɛda, Bedegɔlidi, b’a yɛrɛ cogoya fɔ, i ko ale ye fasodenya baarada ye ani tuguni diɲɛ fɛndilanna jɔnjɔnw dɔlakelen, min bɛ fɛnbɔ la ni hakilimaya ye.         
O wulikajɔ kɔnɔ, dugujukɔrɔfɛnw cakɛda y’a dantigɛ k’a ye dɛmɛ kɛ, min jate ka bon, Mali sɔrɔ la ani baarasigi nɔgɔyadaw, ni baaradenw ye, minnu bɛ jate ka taa maliden 94% la, san 2020 laban na.    
An ka sɔrɔko sebagaya ɲɛnen san 2020 na, nafa sera an ka tɔnden waribɔlaw ma, ani fana fan caman mɔgɔ wɛrɛ minnu b’a la Mali la.     
An ka sɔrɔko sebagaya bɛ suman sɔrɔko nafa ma, an bɛ min lase tɔw ma, ni saraliw sen b’a la gɔfɛrɛnaman ye, ka tɛmɛ wusuruw ani  warisaraw fɛ, taliw baara la ani minɛnw laseli sigidaw la, ani yiriwalinafolobɔ sigidajamaw cɛla.    
Ani k’a fara a kan ko san 2020 kɔnɔ, a cakɛda ka sɔrɔko dɛmɛ Mali la bɛ t’i jɔ Lamerikɛn dolariwari miliyon 64 na ( SEFAWARI  miliyari 34 ɲɔgɔnna ), saraw ani hadamadenya nafamafɛnw na baarakɛlaw ye.     
Lamerikɛn dolariwari miliyon 301, 6 ( SEFAWARI miliyari 162 ɲɔgɔnna ) saraliw gɔfɛrɛnaman ye.     
San 2016 – 2020 waati kɔnɔ, a mumɛ ye Lamerikɛn dolariwari miliyon 568 ye ( SEFAWARI miliyari 306 ɲɔgɔnna ) ; Lamerikɛn dolariwari miliyon 3, 9 ( SEFAWARI miliyari 2, 1 ɲɔgɔnna ) sigida jɛrɛjɛkuluw ka yiriwalinafolobɔw ; Lamerikɛn dolariwari 152 ( SEFAWARI miliyari 82 ɲɔgɔnna ) fɛnw sannen jamana kɔnɔ, an bɛ minnu ɲɛnabɔ tɔw kama, saraliw gɔfɛrɛnamanw ye sen bɛ minnu na, ka tɛmɛ wusuruw ani warisaraw fɛ, tali baara la ani minɛnw laseli sigidaw la, ani yiriwalinafolobɔ sigida jɛrɛjɛkuluw cɛla.    
a y’o fara a kan.    
Ko nataw siratigɛ la, Bili Litili bɛn’a fɔ ko Fekola daman tun ka kan ka sanu ɔnsi bɔ k’a ta 530 000 ka taa 560 000 cɛ, minnu bɔli musakaw b’a ta Lamerikɛn dolariwari 405 ka taa 445 la ɔnsi kelen ani waribɔta kuurukaara ( PEYƐRIZE ), min b’a ta Lamarikɛn dolariwari 745 ka taa 785 la ɔnsi kelen.     
Mohamedi Sila.         
A jalakilen ni kafoɲɔgɔnya ye ni denncinin ye, denmusonin Jeneba Tapo, min si bɛ san 9 na, Fode Wedarago ( min bangera zuluyekalo tile 5 san 1998, Moti ) tun bɛ Kirisigiba kiritigɛlaw ɲɛkɔrɔ, zuwɛnkalo tile 23 san 2021, ka jaabili kɛ a ka ko kɛlenw na.        
A yelen k’a nɔ bɛ kow la, minnu kiri bɔra a la, a ɲangira ni san 20 kaso ye ani sefawari miliyon kelen sarali ye.       
A ka Tariku !    
A bɛ ye sɛbɛnw kɔnɔ ko, utikalo san 2020 kɔnɔ, Moti, denmusonin Jeneba Tapo ( min si bɛ san 9 na ), bolo magaliw musoya la, dara a kan Fode Wedarago fɛ.      
Don dɔ, denmusonin ye mankun dabila, k’a kojugu lakale, min bɛ k’a sɔrɔ Fode Wedarago bolo, a ba Fanta Siwasa ye.     
A ( ba) kɛlen kɔ k’o laban ( Fode Wedarago ) ɲininka a dalakan na, a tara n’a denmuso ye lapitani, yɔrɔ min na a ladira a ka damakasisɛbɛn ladon Fode Wedarago kujuguya la.        
K’a da Moti Zandaramu ka bolofara ka sɛtanburukalo tile 8 san 2020  kirilataasɛbɛn kan, a bilala ka taa Moti kiritigɛda ɲɛkɔrɔ, yɔrɔ min na kirikunnafoni dɔ dayɛlɛla.    
Jalaki bɛ mɔgɔ min kɔ, jɔra a ko yɔrɔ dɔw la, n’a fɔli ye k’ale tun balala denmusonin na ani cɛmisɛnnin dɔ, u b’a ɲini ka jɛɲɔgɔnya kɛ.    
A ka kumafɔw la, o de kɔfɛ a ye denmusonin wele k’a ka fini bɔ la, yaasa k’a sɛgɛsɛgɛ n’a y’a sɔrɔ a ma kafɔɲɔgɔnya kɛ.     
O de la, a jarabira denmusonin na, o kosɔn a tun bɛ ladiyalifɛn caman jiginna kan, minnu bɛ tɛmɛ bisikiw ani bonbon gansanw kan, ka ta laban magaliw la musoya la.    
Kiritigɛla ɲininkalikɛla ɲɛkɔrɔ, denmusonin y’a pereperelatigɛ ko Fode y’a daji kɛ a cɛya la, yann’a b’a jɔsi ale musoya la, siɲɛ 4.     
Walasa a hakiili bɛ sigi, a b’a fɔ a ba ye ko a ma don kɛ ale fɛ.
Ɲininkali filanan senfɛ, jalaki bɛ mɔgɔ min kɔ, y’a sɛmɛntiya k’a ɲɔgɔnnaw kɛra ale fɛ, k’a kɛ ale nɔminɛna ni k’a kiri kafoɲɔgɔnya la denncinin fɛ ani k’a kiri san 2014 kɔnɔ, ni Fode Tarawore tɔgɔ ye.     
A bangelen zanwuyekalo tile 27 san 2011, denmusonin tun tɛ san 13 bɔ a kow kɛtuma, ka bɛn san 9 ma coyi ( san 2011, Moti dugulensɛbɛnw dilanyɔrɔba wolosɛbɛn n°194 ka fɔ la ).      
O kow bɛ ɲɔgɔn sɔrɔ ka bɔli kɛ ni kafoɲɔgɔnya ye denncinin fɛ kojugubakɛ kɔnɔkow ye, minnu ɲɛsigilen don ani k’u ɲangi ɲangilisariyasun sariyasen 228 fɛ, min kiri bɛ ka bɔ a la.           
K’a da o kan, kokɛlenw, minnu bɛ bɔli kɛ ka sin Fode Wedarago ma, bɛ ye ɲininkali la, ko Moti, san 2020 utikalo la, cogo bɛɛ la kabini a tɛ san 10 bɔ, a ye magali waleyaw musoya la kɛ denmusonin Jeneba Tapo kan, balikubali, min si tɛ san 13 bɔ.         
Ni nin kun ye, min b’a lajuguya,     
sisan hakɛ min b’a ko kɛbaga an’a ko kɛra min na ka ca ni san 5 ye.      
O tuma, nin kow bɛ se ka na ni kojugubakɛ ɲangiliw waleyali ye.
Fode Wedarago ka kunkololabanako sɛgɛsɛgɛli laselisɛbɛn, min kɛra sɛtanburukalo tile 10 san 2020, b’a fɔ ko tiɲɛni si dimin t’a kan, min bɛ se ka nɔ bɔ a ka ɲangali jɔyɔrɔtigiya la.     
A ka kasoko seereyasɛbɛn, ɲangalijuguw bɛ min na, b’a tiɲɛtigiya ko sariyasɔsɔla kura don.   
Kunnafoni bakurubaw ka fisa a ma.   
Ni ɲangilisariya sariyasen 200 waleyali ye, kuncɛli latigɛlisɛbɛn kɛrɛkɛrɛnnen kofɔra mɔgɔ jalakilen ye. 
Nin kunw na, kiritiɛgɛlaw, kɛlen k’a hakilijakabɔ kɛ k’a ban, ka ɲɔgɔnye a kan kojugubakɛ sira kolatigɛbulon kɔnɔ ani ko laban na, y’a dantigɛ ko kasoɲɔgɔnya ni denncinin ye, k’a ɲɛsin mɔgɔ jalakilen ma, ɲɛsigili jɛyara ka se hakɛ la.       
O la, kiritigɛlaw y’a bilali fɔ jalaki kɔnɔ, k’a kun kɛ kow ye, minnu fɔra k’u jɛya ani k’u bila u minɛn kɔnɔ ni ka marali sariyasɛbɛn kɛrɛnkɛrɛɛnnen da a kan ani k’a bila ka taa Moti kirisigiba ɲɛkɔrɔ walasa k’a ka kiri tigɛ k’a bɛn sariya ma.        
Bɔgɔ jeninnen kan, Fode Wedarago y’i cɛ kow la, yann’a k’i jɔ u la. A ɲininkalen kiritigɛlaw fɛ, n’a y’a sɔrɔ n’a bɛ kow tiɲɛtigiya min lakalela kirisigisɛbɛn kɔnɔ, Fode Wedarago ma jɔ kow la, minnu kiri bɛ ka bɔ a la.    
A y’a ɲini ka kiritigɛla hakili sonya, a ɲɛfɔtɔ a fɛ ko a kow kɛdon, ale tun bɛ fɛ ka denmusonin bɔ sira jugu kan dɔrɔn, a tun y’a bisigi minkɛ k’o ye kafɔɲɔgɔnya kɛ ni cɛmisɛnnin ye. 
Kiritigɛla y’a lajɔ k’a  jira a la ko kunnafoniɲinikiritigɛla ka ɲininkali PEWE kɔnɔ, a jɔra a la k’a ko ale tun bɛ denmusonin fɛ ani ko a tun ye magaliw kɛ a la kasɔrɔ a ma se ka don a fɛ. 
Ani k’a y’a fɔ kunnafoniɲinikiritigɛla ye ko kɔrɔlenw b’a kɔ.        
Ɲininkaliw gannen a la ani k’a ye bɔda tun t’a ye bilen, a jɔra a kow la, minnu kiri bɔra a la.       
Ani hali a y’a da kɛnɛ kan ko denmusonin ba tun y’ale terimuso ye, a ni min ye kafoɲɔgɔnya caman kɛ.      
Wa kritigɛla y’a ɲagarilabɔ ko a bɛ se ko la.     
Ba bɔlen kɔ yen, a dakun sera denmuso ma.          
A ko ten. 
Forobakiritigɛla bolo, kafoɲɔgɔnya ni denncinin ye kɔnɔkow kɛra ni magali ye, min kiri bɔra Fode Wedarago la, ni sitanɛ jogo b’a la, a ka kumafɔw la, n’a m’a dabila ka kiritigɛlaw dalakɔrɔbɔ n’a cogoyaw ye.      
K’a da a kan, ba bɔlen kɔ yen, Fode Wedarago y’i ɲɛmunu ka sin den ma, ka bin a kan.
O siratigɛ la, a y’a soronadon ko, Fode Wedarago man kan ni makari si ye.   
A y’o da tulow kan.    
A ka awoka, Mɛtiri Amadu Ise Sise bɛn’a ɲini kiritgɛlaw fɛ, u ka dalakɔrɔbɔli halilila bɛɛ senbɔ a la, ka bɔ u ka mɔgɔlafasata yɔrɔ la, ka sin kiritigɛlaw ma.      
A sɔnna a ma magali kɛra, min man kan, n’o b’a kɛ a ka mɔgɔlafasata bɛɛ bin sariya fanga kɔrɔ.    
U ka hakilijakabɔ kɔnɔ, kiritigɛlaw dara a la ko Fode Wedarago jalaki bɛ kow la, minnu kiri bɛ ka bɔ a la, kasɔrɔ nɔgɔyali si t’a ye. 
O de la, forobakiritigɛla y’a ɲini a ka bila san 5 kaso la.    
Awoka y’a ɲini a ka dɔgɔya san 5 kaso ye.    
U ka kiri jaabi ɲangili la, kiritigɛlaw ye bere belebele da Fode Wedarago kun, n’a ɲangili ye ni san 20 kaso ye ani sefawari miliyon kelen sarali.         
Siyaka DUNBIYA.     
Ciden kɛrɛnkɛrɛnnen Seware  -  Hamani Ɲangi,         
Diɲɛ basikɛtiboli federason ( Fiba ) perezidan, y’a yɛrɛ bɔ kɛrɛfɛ, Niyɔriki Tayimu ka sɛgɛsɛgɛli dɔ laseli kɔfɛ, min b’a jalaki ni ɲɛ datuguli ye diyagoya kafoɲɔgɔnyaɲiniw kan Mali basikɛti kɔnɔ, 2000 sanw kɔnɔ, janko, 
jalakiliw, a bɛ minnu nkalontigiya a ɲɛ kan,     
Kasɔrɔ ɲɔgɔndɛmɛwale bɛ ka labɛn Hamani Ɲangi dafɛ. Niyɔrɔki Tayimu kunnafoniw ka fɔ la, Hamani Ɲangi, Diɲɛ basikɛti federason ( FIBA ) perezidan y’a ɲɛ datugu pewu binkanni kan musow la, san tan ni fila  hakɛ ɲɔgɔnna kɔnɔ, san 1999 ni san 2011 cɛ, tuma min na a fɔlɔ la ka kɛ Mali basikɛti federason perezidan ye, o kɔ jamana Farikoloɲɛnajɛw Minisiri ye.        
Bɔlɔlɔkanbataki dɔ kɔnɔ, min cira Niyɔrɔki Tayimu ma, Hamani Ɲangi bɛ ban ni barika ye jalakiw la, minnu kɛlen don Jere Lɔngimani ani Romɛni Molina fɛ, a sɛgɛsɛgɛli kɛbagaw.      
Ne sen ma don abada ani ne ma jalakiliw komɛn abada, minnu cogoyaw fɔlen don aw ka bataki kɔnɔ.        
O kɔfɛ, a y’ « a ka baaraɲɔgɔnya dafalen di a sɛgɛsɛgɛli la », FIBA y’o dantigɛ.      
Hamani Ɲangi sen tɛ a la, cogo si, ka sin k’a kɛ, diyagoya kafoɲɔgɔnyaɲini bisigilenw la, Niyɔrɔki Tayimu ka fɔ la, minnu kɛra san 1999 ni san 2011 cɛ.      
Ka ɲɛsin nin jalakiliw ma, a ye diɲɛ basikɛti mɔgɔba caman ka kɔkɔrɔdon sɔrɔ.      
Diɲɛ basikɛti ka kɔkɔrɔdon. O la, san 2007 Afiriki ŋanaw ka jalatigi lakodɔnnenba, jamanaw cɛ basikɛtikɛlamuso kɔrɔ, Hamisetu Mayiga, y’a fɛla fɔ. 
A kɛtɔ ka kuma ta, Mali jamana basikɛtikɛlamusow ka tɔn jalatigi kɔrɔ ko ale bɛ damatɛmɛ sugu bɛɛ kɔn ni barika ye, ani minnu bɛ sin npogotigiw ma ka tɛmɛ a bɛɛ kan.       
Ani fana, san 2007 Afiriki ŋana y’a ɲini ka hakilijigin kɛ bonya la, min ka kan ka lasegin Hamani Ɲangi ma a ka fɛn laselenw la Mali basikɛti la ani hali diɲɛ ta la. 
K’a da cogoya juguman kan, min bɛ senna, n’a bɛ tali kɛ diyagiya kafoɲɔgɔnyaɲiniw jalakili juguw la, minnu dara anw tɔɲɔgɔnmuso dɔw kan, ne tun b’a fɛ ka nin sɛbɛnnisira damadɔw sɛbɛn.         
Fɔlɔ, ka tali kɛ n ka badaa-badaa kanu na ka sin basikɛti ma ani farikoloɲɛnajɛ tigilamɔgɔw, bakuruba la.    
Hadamadenya hakɛ dɔ, sariyasunba hakɛ dɔ, kannabila jɔnjɔn, hadamaden bɛɛ ka kan ka min diyabɔ kasɔrɔ juguman ma se ka da a kan, janko ka se a ka hakɛ jɔnjɔnw sɔsɔli dɔw ma.   
Ne ye muso ani denba min ye, n bɛ nin bisikumaw juguya jateminɛ ani ka damatɛmɛko sugu bɛɛ kɔn ani  min bɛ ɲɛsin npogotigiw ma, ka tɛmɛ a bɛɛ kan.       
Ani fana, n kɛlen ka waati jan kɛ, a ka ca san mugan ye, an ka perezidan Hamani Ɲangi kɛrɛfɛ ani ka baara kɛ a fɛ, sɛgɛsɛgɛliw bɛ ka kɛ ale min kan, k’a da a kojugu kɛlenw ne jɛɲɔgɔnmuso dɔw la jalakili juguw kan, a kɛra n bolo wajibi fana ka bɔ mankun kɔnɔ, n ka kanu na ani n ka diyanye ni bonya na ka sin cɛ in ma.       
N ka bonya belebeleba b’a yɔrɔ, fɛn kosɔn a bɛ min nɔnabila an’a ye fɛn caman minnu lase Mali, Afiriki ani diɲɛ basikɛti ma.      
A nɔ, a ka ɲɛmɔgɔya, a ka kanu jɛlen basikɛti an’an ka jamana ye, bɛ tɔgɔ ani bonya sɔrɔlen ju la Mali basikɛtiboli fɛ.    
Denmisɛn kɛmɛ caman ye garijigɛ sɔrɔ ka kisɛ dannen nafabɔ n’ale ka baarakɛkulu ye, Basikɛti jɛnsɛnni kama.           
Ne ka Perezi,    
kɛra Mali basikɛti taaɲɛ ju la ne bolo ani mɔgɔ caman wɛrɛw.    
Hamisetu Mayiga y’o datigɛ.    
Jamanaw cɛ basikɛtikɛlamuso wɛrɛ sɔrɔla k’a ta fɔ, Mama Tarawore, Mali jamana basikɛtitɔn basikɛtikɛlamuso kɔrɔ, musow ka basikɛti degelikaramɔgɔmuso dankan Rowan Kolɛzi la, Burilingitoni kontiri kɔnɔ, ani baaradaba tigi.   
A ye hakilijigin kɛ bataki dɔ kɔnɔ, kɔkɔrɔdon bɛɛ, janto bɛɛ la, Hamani Ɲangi tun bɛ minnu kɛ ka sin Jamana basikɛtitɔn basikɛtikɛlamusow ma.    
Mali jamana tɔn ka taama kelen-kelen bɛɛ senfɛ, anw tun bɛ bilasira ni Mali basikɛtiboli federason jɔyɔrɔtigi damadɔw ye, minnu tun bɛ latɔmɔ Federaso Perezidan fɛ, Hamani Ɲangi, walasa k’i hakililatigɛ ko an tun doni bɛ ta kalow kɔnɔ anw tun bɛ minnu kɛ an yɔrɔ janyalen an ka denbayaw la.        
Hali ni nin lakana ye, min bɛ latigɛ a fɛ, a tun bɛ taama a yɛrɛ, ka bala ka na bɔ an ka labɛn dagaw kɔnɔ, walasa a yɛrɛ k’a ye kow tun bɛ kɛ cogo min na.     
Nin san ninnu bɛɛ kɔnɔ ni ne tun ye jamana tɔn basikɛtikɛlamuso ye, ne ma deli k’a dɔn ko n tun tɛ se ka taa a fanfɛ ni gɛlɛya dɔ ye, min tun bɛ n na, k’a da a kan a y’a jira an na, kabini tile fɔlɔ la, k’ale tun bɛ yan an kama ani ko balan tun t’an cɛ.      
Ne bɛ Hamani Ɲangi kɔkɔrɔdon ani n jigi b’a kan ko bisigikumaw bɛna wuli a juguya la.     
bawo, a furadama kɛra ɲɛmɔgɔ ɲuman ye, a y’a ka baara kɛ ka bɔ cogoya kɔrɔ min bɛ ka fɔ a ma, an’a hamina n’an ye waati bɛɛ.    
Mama Tarawore b’o dantigɛ.     
A ka fan na, Mali basikɛtiboli federason fana bɔra a ka mankun na ka kuma nin jalakili juguw kan. 
A kɛtɔla k’a wale kɔn, a jɔra a kan k’a ka kɔkɔrɔdon dafalen jira ka ɲɛsin a ka perezidan kɔrɔ ma, Hamani Ɲangi, min ka waatilabaara ƐFIYƐMUBEBE kunna bɛ kofɔ a koɲɛ na, nka kasɔrɔ bolonkɔnijaasere ma jɔ ale la abada.   
Nin seereyaw b’a jira, ka bɔli kɛ, kanu ani danaya min bɛ cɛ in kan basikɛti tigilamɔgɔw kɔrɔ.     
O cogo la, Hamani Ɲangi ye dɛmɛ kɛ kosɛbɛ ka Mali Basikɛti bɔ a ka farifaga la.     
A y’a to a ka se ka kɛ kokɛta jɔyɔrɔtigi fɔlɔ ye farikoloɲɛnajɛw la Mali kɔnɔ.     
Jɔnni hakili t’a ka Arayiw ani Kɔɔri Lajɛbaw halilila kisikɛbagaw la, minnu jaabiw y’a to Mali basikɛti ka yɛlɛn ka taa Afiriki bili sanfɛ.       
Ni Mali kɛra Basikɛti batokɛyɔrɔ ye, janko musow ta, Hamani Ɲangi y’a jɔbaga jɔnjɔn ye.      
A talen a ka koɲɛw ɲɛnabɔli taɲɛ fɛ ani a kokɛta yiriwali yecogo min bɛ a la, k’a ta a dugumada fɛ,    
A y’a ( basikɛti ) to a ka bɔ a ka farifaga la ani k’a kɛ bonya ka da a kan Afiriki ani diɲɛ kɔnɔ
Ka bɔ Mali la, Hamani Ɲangi y’a ka walisiw jigin FIBA – Afiriki la.     
A ye nin cakɛbulon ɲɛmɔgɔya kɛ ni waso ani senkola ye, ni ka ɲɛta galabu fiyɛ a la.   
Basikɛti Liga Afirika walima Afiriki basikɛti Ligi ( ƐNIBEYA dawulama kɛcogoya Afitiki ) tako fɔlɔ, k’a ta mɛkalo tile 16 la ka se a tile 30 la Kigali, Ruwanda kɔnɔ, o b’a seereya.    
K’a bɔ a la, ko ale de ka perezidanya kɔnɔ Mali y’a ka bangu jɔnjɔn fɔlɔ ta ( jama farikoloɲɛnajɛw la ) kulɔbukunda (Joliba musow, san 1995 ) ani jamana jamajɛtɔnw ( Samatasɛgɛ musomanw, san 2007, Dakaro, Senegali kɔnɔ ).      
Mɔgɔ minnu bɛɛ ni Ɲangi jɛra ka baara kɛ dusukunjɛlenya kɔnɔ walima n’u gɛrɛla a la, y’a ka jogoɲumanya seereya,   
an’a ka danbekow hakilila sankɔrɔtalen. 
Ani fana, k’a da a kan ɲɛmɔgɔ tɛ min bɛ jɛn n’a ye dan ka kari a ka basikɛtikɛla cɛmanw ani musomanw farikolo ani hakili la, a y’olu minnu ka nafaw lafasa tuma bɛɛ.     
Meme Sanogo  -   Loran Bagibo n’a nɔfɛmɔgɔw laban ye ɲɔgɔn sɔrɔ, nin alamisadon zuwɛnkalo tile 17, a ka Abijan, Kokodi-Atoban kalata yɛrɛkofɔ labɛnkɛsoba kɔrɔ kɔnɔ.     
A kanu bɛɛ mɔgɔ minnu na, tun bɛ k’a seginni makɔnɔ so,    
kabini san caman,      
yaasa a ka segin ka na jɔyɔrɔ minɛ, min y’a ta ye Konowari politiki fɛrɛ kɔnɔ.     
Kasɔrɔ a lagosibagaw politiki la, nka fana ani janko mɔgɔw ka denbayaw, kow ye minnu sɔrɔ jamakɔnɔkɛlɛ la ( janko kalafili kɔfɛ ), b’a jate ko Bagibo tun ka kan k’a ka san 20 kaso de kɛ, min dara a kan a ka jamana kiri fɛ.           
O tuma, nɔ jumɛn       
bɛ se ka ye jamanatigi kɔrɔ seginni na Konowari kan ?      
Konowarikaden Fahiraman Orodirigi Kone, sigidajamaw kecogoyaw dɔnnikɛla ani ɲininikɛla Lakana kalanw Ɲininicakɛda ( IYEYƐSI ) la, ka fɔ la, a ɲininkalen an baaraɲɔgɔn ƐRƐFI fɛ, Bagibo seginni jamana kɔnɔ ye nɔgɔyada kura ye bɛnɲini yɛrɛ-yɛrɛ kama.    
A sigidajamaw kecogoyaw kalanbaga b’a faamuya ko
Loran Bagibo jɔsen kɔrɔ bonyara kosɔbɛ kalafili gɛlɛya laban bancogo la ( san 2021 perezidansigikalata ) a ka jamana kɔnɔ.    
K’a da a kan, a 
Y’a kɔn, a ye fasodenya murutili bali.     
Jɔsen min, Sigidajamaw Kɛcogoyaw Dɔnnikɛla ka fɔ la halibi, 
na kɛ, sɛbɛ la,
ka taamasiyen kanda di Konowari fanga ma.     
Fɛn min na kɛ ka baara kɛ gɛlɛya madali la, nka fana ka fɔkabɛnw nɔgɔya a seginni kama jamana kɔnɔ.      
San 2001, ka Loran Bagibo to fanga, a tun ye Henri Konan Beje lasegin ka na ka bɔ ɲanimaboli la.    
A ka san duuru fɔlɔ senfɛ, Alasani Watara ye bɛnɲini lajɛba dɔ labɛn, min tun jatelen don k’a bɛ politiki waati cogoya mada ani ka demokarasi lataa ɲɛ.     
Nk’o ma ɲɛ, bawo san kelen o kɔ, Hufoyi Buwaɲi ka jamana cunna politiki gɛlɛya kuntaala jan kɔnɔ.
Ɲinɛ kana kɛ ko ADO ka saratiwaati filanan laban nana ni furusa ye o ni mɔgɔ cɛ, min tun jatelen don a nɔrɔda jɛlen ye, Giyomu Soro. 
O min wajibiyara ka taa ɲanimaboli la ani k’a ɲangi ( nin y’a tile damadɔ ye ) konowari kiri fɛ a si kaso la.       
Nka o bɛɛ la, a bɛ ye kɛnɛ kan,     
bɛnɲini daɲɛ b’a yɛrɛ sɔrɔ politiki kumakanw bɛɛ la Konowari.     
A bɛ bɛɛjɛŋaniya jira sɛbɛ la, ka Afiriki tilebin jamana in tariku sɛbɛnfuraɲɛ yɛlɛma.     
Nk’a dɔwɛrɛ ye ko ɲangibaliya fana bɛ ye forobahakilila kumaw fanba la.    
janko ko ye mɔgɔ minnu sɔrɔ san 2010 – 2011 kalafili kɔ gɛlɛya kɔnɔ.           
Olu laban bɛ k’u miiri ko politikimɔgɔw bɛ ka bɛnɲini min kofɔ u ka kɔrɔfɔw kɔnɔ tɛ fasojama kunkan.    
W’a ka gɛlɛn u bolo ka ɲinɛ su ba caman kɔ ( ONI ka fɔ la, ɲangataw tun ye su bɔ, minnu ka ca ka tɛmɛ 3 000 kan, san 2010 – 2011 gɛlɛya senfɛ ).      
Fo diyagoya la, k’a politikisira fila fɔkabɛn. 
Bawo, Bagibo seginni bɛ se kosɛbɛ ka dɛmɛ kɛ, hali n’a ma bɛn hakilia fan dɔ ma, ka politikikow bɔ kirin na.    
Ani nɔgɔyada funɛtiri yɛrɛ de don jamana bɛnɲini yɛrɛ-yɛrɛ kama.      
Nka fo a politikisira fila ka kow to ɲɔgɔn ye, min ka kan. 
Olu minnu tɛ se ka kɛ Konowari politiki mɔgɔbaw ka kɔnɔnanjɛlenya wulikajɔ kɔ.    
Gawusu Madani Tarawore  -   BedeGɔlidi – Mali dugujukɔrɔfɛnko cakɛda y’a ka san kunnafonidilajɛ 3nan kɛ, ntɛnɛndon zuwɛnkalo tile 14, a ka daga la, Site di Nizɛri la.         
A ka baara kɛlenw bakurubajate jirali bɔlen kɔ yen an’a ka ko nataw, dugujukɔrɔfɛnko fangabatigi ye kow tiɲɛni fana kuma fɔ ale ani Mali gɔfɛrɛnaman ni cakɛda wɛrɛ cɛ, min tɔgɔ ye Litili – Bigi Miningi ye, Manankoto fɛnbɔli yamaruyasɛbɛn dili koɲɛ na.        
O koɲɛ na, BedeGɔlidi bɛ ka diɲɛ jalatikɛli ɲinini jateminɛ, a ma wasa sɔrɔ minkɛ Kiribulonba ka kiritigɛ la.    
O san ɲɔgɔnbɛn ni kunnafonidilaw ye, ɲɛmɔgɔya kɛra u ka Ɲɛmɔgɔba fɛ, Bili Litili, lamininen a masurunnabaaraɲɔgɔn dɔw fɛ, Birama Sise, mara ani forobakow ɲɛmɔgɔ, bɛ minnu na.       
A kumatɔla Manankoto fɛnbɔli yamaruyasɛbɛn dili kan, ɲɛmɔgɔba, Bili Litili, y’a ɲɛfɔ k’a koɲɛ bilala ka taa kiribulonba ɲɛkɔ, o min ka kiritigɛ ma diya u la.     
O waati kɔnɔ, DEZE y’o fara a kan, Minisiriɲɛmɔgɔ kɔrɔ, Mukutari Wani, tun ye yamaruyasɛbɛn dili Litili – Bigi Miningi ma, Dugujukɔrɔfɛnw minisiri, Lamini Seyidu Tarawore fɛ, wuli.     
Ni gɔfɛrɛnaman kura sigili ye ani min ɲɛmɔgɔya bɛ Minisiriɲɛmɔgɔ kura  bolo, nka min kɔnɔ Lamini Seyidu Tarawore seginna ka bila a jɔyɔrɔ la, BedeGɔlidi ko a jigi b’a kan ka bila a ka hakɛw kɔnɔ, yaasa ka kisi tiɲɛni labɛnbaliw ma.          
N’o ma kɛ, a t’a bɔ a ma k’a koɲɛ bila ka taa diɲɛ kirisow ɲɛkɔrɔ.   
Kanada ka cakɛda, BedeGɔlidi b’a yɛrɛ cogoya fɔ, i ko fasodenya baarada ani diɲɛ fɛnbɔla jɔnjɔnw dɔlakelen, min donnen bɛ fɛnbɔli hakiliman kɔnɔ.      
O galabu kɔnɔ, a b’a ɲɛfɔ k’ale ye dɛmɛ sɛbɛkɔrɔkɛ Mali sɔrɔ ye ani baarasigi nɔgɔyadaw ni  bololabaarakɛlaw ye, minnu 94% bɛ jate maliden ye, san 2020 laban na.      
Anw ka sɔrɔko sebagaya ɲɛni san 2020 kɔnɔ, nafa sera an ka baarasigi waaribɔlaw ma, ani fana fan caman wɛrɛw, minnu sen b’a la Mali la.      
Anw ka sɔrɔko sebagaya bɛ suman sɔrɔko nafa fɛ, an bɛ min ɲɛnabɔ tɔw ye, ni saraliw kɛli gɔfɛrɛnaman ye, sen bɛ minnu na, ka tɛmɛ wusuruw ani warisaraw fɛ, tali baara la ani fɛnw laseli sigidaw la ani sigidajamaw ka yiriwalinafolobɔ, Bili Litili y’a da tulow kan, a kɛtɔla k’a sɛmɛntiya ko san 2020 kɔnɔ, a cakɛda ka sɔrɔko dɛmɛ sera
Lamarikɛn dolariwari miliyon 64 ma ( SEFAWARI miliyari 34 ɲɔgɔnna ), saraw ani baarakɛlaw ka hadamadenya nafalafɛnw la.         
lamerikɛn dolariwari miliyon 391,4 ( SEFAWARI miliyari 162 ɲɔgɔnna ) saraliw la gɔfɛrɛnaman ye.         
« San 2016 – 2020 waati kɔnɔ, a mumɛ ye lamerikɛn dolariwari miliyon 568 ye ( SEFAWARI miliyari 306 ɲɔgɔnna ) ; IYƐSI dolari miliyon 3,9 ( SEFAWARI miliyari 2,1 ɲɔgɔnna ) sigidamajamaw ka yiriwalinafolobɔw la ; IYƐSI dolari miliyon 152 ( SEFAWARI miliyari 82 ɲɔgɔnna ) fɛnw sannen jamana kɔnɔ, an bɛ minnu ɲɛnabɔ tɔw ye, ni saraliw gɔfɛrɛnaman ye, sen bɛ minnu na, ka tɛmɛ wusuruw ani warisaraw fɛ, tali baara la ani fɛnw laseli sigidaw la, ani yiriwalinafolobɔ sigidaw kɔnɔ », a y’o fara a kan.     
San 2020 kɔnɔ, BedeGɔlidi y’a lase, k’a ye sanu ɔnsi 622 000 bɔ ka tɛmɛ Fekola daman fɛ, min 20% bɛ Mali bolo ani 80% bɛ Kanada cakɛda bolo. 
San 2021 kalosaba fɔlɔ kɔnɔ, BedeGɔlidi y’a ɲɛfɔ ko Fekola daman tɛmɛna a ka sebagayaw waleyaliw ɲumanw fɛ, ni sanu ɔnsi 125 088 bɔli ye, k’a bɛn 7% ( ɔnsi 8 088 ) ma, ka tɛmɛ ɲɛsigilen kan.     
Ko nataw siratigɛ la, BedeGɔlidi ɲɛmɔgɔba ka fɔ la, Fekola daman tun ka kan ka sanu ɔnsi 530 000 ni 560 000 cɛ bɔ, bɔli musakaw la, minnu bɛ IYƐSI dolari 405 ni 445 cɛ, ɔnsi kelen ani bɔli musaka bakuruba ( PEYƐRIZE ) la, min bɛ IYƐSI dolari 745 ni 785 cɛ , ɔnsi kelen.      
Alasani SISUMA  -   Kumalaselisɛbɛn dɔ kɔnɔ, min labɔra a ka bɔlɔlɔ kumakɛyɔrɔ kan, ntɛnɛndon zuwɛnkalo tile 14, Fiba b’a ɲɛfɔ k’ale ladɔnniyara zuwɛnkalo tile 10, Niyɔriki Tayimu ani Yumani Watisi Uruwayiti fɛ, bisigikuma caman koɲɛ na, diyagoya kafoɲɔgɔnɲini kɛli taabolo ye, Mali basikɛtiboli federason kɔnɔ.    
Nin kunnafoni kɔfɛ, fiba y’a dantigɛ k’o yɔrɔnin bɛɛ a y’a kɔnɔko tila ni Karamɔgɔba Irisari Makilarɛni ye, a ka jɛlenya kannabilali baarakɛbaga.     
O laban o, ye sɛgɛsɛgɛli dɔ dayɛlɛ, a jigi b’a kan ka se ka min jaabiw di waati dɔɔni ZIWO kɔfɛ, mɔgɔ bɛ se k’o kalan a ka kumalasasɛbɛn tɔgɔ o kɔnɔ.     
O tɛmɛnen kɔ, celulantolan ɲɛmɔgɔyaso y’a fara a kan ko Fiba Sekeretɛri zenerali ye Mali basikɛtiboli federason ka baaraɲɔgɔnya dafalen ɲini walasa ka nin sɛgɛsɛgɛli kɛ ka ɲɛ.    
Yann’o cɛ, nin mɔgɔ, minnu bɛna kofɔ, dulonna k’u sen bɔ Fiba ka baaraw bɛɛ la, sɛgɛsɛgɛli kuntaala kɔnɔ.     
degelikaramɔgɔ Amadu Banba, degelikaramɔgɔ Umaru Sisoko ani sannaforobabaarakɛla Hariyo Mayiga.    
A faseri sɛbɛnbaga b’a dantigɛ ko Fiba Perezidan, Hamani Ɲangi, tun bɛ walima tun ka kan ka kɛ ni diyagoya kafoɲɔgɔnyaɲini kalama Mali basikɛtiboli Federason kɔnɔ, kɛrɛnkɛrɛnnenya la a ka saratiwaati kɔnɔ federason kunna, san 1999 ka taa san 2007 la.    
Hamani Ɲangi, min bɛ nin bisigikumaw nkalontigiya ni barika ye, ye ŋaniya ta k’i sen bɔ waati la, ka sɛgɛsɛgɛli to senna.      
A y’a ka baaraɲɔgɔnya dafalen fana di.       
O la, i n’a fɔ Fiba kɔnɔnasariyaw b’a ɲɛsigi cogo min na, a ka perezidandankan Sɛki Sowudi Ali Alitani de bɛn’a jɔyɔrɔ fa.      
FIBA k’a b’a sinsin a ka Perezidan ka jabajɛlenya bisigili hakɛ kan ani a tɛna  lagamuni kelen si kɛ tuguni yanni sɛgɛsɛgɛli ka kuncɛ.      
Fiba tɛ yafa kɛ fiweyu diyagoyali ni damatɛmɛ suguyaw si la an’a jɔlen don a kan k’a ka dusukuntɔɔrɔ sɛbɛlaman fɔ mɔgɔw bɛɛ ye, nin ɲɔgɔnnakow kɛra minnu na.       
Fiba b’a kandi k’i janto nin ɲɔgɔnna walew kofɔlen bɛɛ ka minɛ ni sɛbɛ ye ani k’a sɛgɛsɛgɛ koŋuman.      
A y’a kuncɛ ten.    
Alasani  -   Ansongo kubeda Iriganda kolatilenkulu ye kunnafondilajɛba dɔ labɛn, yaasa ka ɲɛnabɔlisiraw bugunatigɛ lakanako gɛlɛya kan, min bɛ senna.       
Nin jumadon, zuwɛnkalo tile 25, tun don, Bamakɔ Maakɔrɔw ka soba la.    
Ansongo kubeda baloko ani lakanako cogoya tun ye nin lajɛba donkibaru kun ye, dɛwɛrɛw cɛla.    
Musow ka perezidanti, Dɔgɔtɔrɔ Mariyamu Jibirila Mayiga ka kumafɔw la, musow bɛ jɔyɔrɔ belebele ani hakiliman fa sigidajama danfaralenw ni ɲɔgɔn cɛ dusubɔkow madali la.      
U bɛ se ka jɔyɔrɔ belebele fa walasa ka denmisɛn donni bali maramafɛn misɛnninw lacayali.      
Ansongo sɛrikili Iriganda kolatilenna, Dɔgɔtɔrɔ Yehiya Idirisa Mayiga, bolo, nin ɲɔgɔkunbɛn kun ye ka mɔgɔ minnu bɛ bɔ Ansongo, n’u sigilen don bamakɔ, fara ɲɔgɔn kan, ka hakilijagabɔ kɛ lakanako gɛlɛya kan, min bɛ senna a sɛrikili kɔnɔ.        
Binkanni muso kan, mɔgɔw ani baganw bɔsili, bolofɛndaraki, taamakɛmoboliw lajɔli, ɲankataw mɔgɔw kan,  jamaw diyagoyawulili ka bɔ u sigiyɔyɔw la, mɔgɔw ani baganw bɔsili ka caya, ye Ansongo sɛrikli sigibagaw ka don n’a dugujɛ nisɔngoyako ye, a y’o cogoya fɔ.     
Ka da a ka kuma na, dugumisɛnninw fanba mɔgɔw bɔra u kɔnɔ, n’u wulila ka taa dugubaw fanfɛ.
Wa, fo ɲɛnabɔcogo ka sɔrɔ ka nin jama ninnu balo ani k’u doni bɛɛ ta.    
Sadu Abudulayi yatara bolo, min bɛ bɔ Wataguna, lakanako cogoya bɛ mɔgɔ kunnasiri tiɲɛ na.     
Fo lakana ka segin ka na a dugukolo bɛɛlajɛlen kan ni larime walanwalanni ye walasa ka ɲɛsin kɛ a cogoya ma.    
Iriiganda perezidan, Usumani Isufi Mayiga, ka fɔ la, kana ani lakana baarakɛjɛkulu bɛna a cogoya fɛsɛfɛsɛ ka ɲɛnabɔcogow sɔrɔ, yaasa ka lakana lasegin ka na dugumisɛnninw kɔnɔ.       
Ani fana, a y’a kɛ sababu ye ka wele bila jama ma, kɛrɛnkɛrɛnnenya la denmisɛnw, u kana don ɲangatako damatɛmɛni na, nka ka baaraɲɔgɔnya kɔni de kɛ FAMAW fɛ.    
Ka bɔ kuma na, a y’a ɲini ɲɛmɔgɔw fɛ u ka sumanmarasow sigi, yaasa ka baloko lakanabaliya ɲɛbila Ansongo ani Iriganda sigidaw la, maramafɛnnafɔɲɔgɔnkɔw ye yɔrɔ minnu lasɔrɔ.      
Adama TARAWORE  -   Dɔgɔkun kelen biro cili kɔfɛ, a tun bɛ min ɲɛmɔgɔya la kabini san 2020, Sɛki Umaru Jalo, min bɛ forobawele SEWODE, n’o tɛ dɔwɛrɛ fana ye pariti ADEPE Maliba bolofara 5 Sekeretɛri zenerali kɔ, tun bɛ kunnafonidilaw ɲɛkɔrɔ alamisadon tɛmɛnen, k’a ka kow yecogo fɔ.
A ɲɛbilalen kabini a biro sigili la, desanburukalo tile 12 san 2020, nka n’a bilala dɔn wɛrɛ la, k’a kun kɛ Kowidi - disinɛfu (19 ) ka dɔ bɔli ye kow la,    
K’a boloda kokura a bolofara biro ka laadalaɲɔgɔnye senfɛ, min kɛra sibiridon awirilikalo tile 3 san 2021.
A don sugandira Segali SEWODE kɔfɛ, o min tun y’i dɛn ka bɔ miniti mugan ɲɔgɔnna kuntaala kɔnɔ, walasa ka ta denmisɛnw ka biro fo, min sigira a don kelen na.    
Biro bɛɛ jɛra ka politikibaara daminɛni taabolo ta, k’a kɛ zuwɛnkalo tile 12 san 2021, Dɔnko ani seko soba la. 
Segali ye bolofara kolabɛn sekeretɛrimuso jira k’a kɛ kolabɛn baarakɛjɛkulu perezidanti ye.     
K’a ta awirilikalo tile 3 la ka taa mɛkalo tile 16 la, a perezidanti tɔgɔ ma se k’a ko labɛnni gafe hali kelen di walima a ka baarakɛjɛkulu labɛnni an’a lataamacogo gafe.    
Walasa k’o dɛsɛ ladilan, Segali SEWODE ye ɲɔgɔnye fila labɛn ni kinw segeretɛri zeneraliw ye, walasa ka yɔrɔ cogoya jateminɛ.
Kabini a ɲɔgɔnye fɔlɔ la, min kɛra awirilikalo tile 20, kinw, denmisɛnw ani musow ka jɔyɔrɔtigiw ɲɛna, n’a tun bɛ ye ko kuma kɛra a dɔw fɛ, kolabɛn baarakɛjɛkulu perezidanti ye Segali ladɔnniya ko wulikafɔ tɛna se ka kɛ kasɔrɔ hakiliw ma san  sefawari 400 na, a dɔgɔyalen.       
Sewode banna o fɛɛrɛ o ma kolokoto, ni ka hakilijigin kɛ k’a bɛ bisigi ko tɔnden 4000, a dɔgɔyalen y’o ye, tɔgɔw sɛbɛnnen don ani n’olu tangatangadonnen don pariti la.      
A filɛ, ɲɔgɔnfaamubaliya bɛɛ daminɛna yɔrɔ min na.         
Sewode banni ka hakilisanniw kɛ.     
Ɲɔgɔnye fɔlɔ bɛ kuncɛ ni ɲinini ye sekeretɛri zenerali fɛ, ka ɲinɛ hakilisanniw kɔ ani wulikajɔbagaw ɲinibagaw tɔgɔgafe di ani taamafɛɛrɛw, u mago bɛ jɔ minnu na.
Mɔgɔ, minnu tun bɛ ɲɔgɔnye la, bɛɛ y’a ɲini ɲɔgɔnye kana kɛ bilen sunkalo waati kɔnɔ.      
Walasa ka hakilisanniw koɲɛ bila, SEWODE taamana ka se musow ka Perezidanti ani denmisɛnw ka perezidan ma, k’u lasɔmi farati la, ka ɲɔgɔnyeso lafa ni nin kokɛcogo ye.     
Olu k’u b’o hakilila kelen kan ani k’u bɛ SEWODE kɔ.     
O waleya bɛ kin dɔw jɔyɔrɔtigiw bila ka SEWODE kɛlɛ, o min bɛ fɛ k’u bali ka hakilisanniw nafa sɔrɔ.     
Dɔw bɛ taa hali k’a fɔ ko ka baarakɛnafolo hakɛ damatɛmɛ yann’a ka lase mɔgɔ ma, a bɛ di min ma.          
Mɛkalo tile 2, kolabɛn baarakɛjɛkulu ma foyi dajira o bɛɛ la, i ko a baarakɛjɛkulutɔgɔ lataamacogo walima i ko a baara labɛnni.      
Mɔgɔ wɛrɛ t’a baarakɛjɛkulu kɔnɔ a perezidanti kelen kɔ, SEWODE bɛ donjatesɛbɛn dɔ di min ma, walasa ka taama ka taa bɔ kinw na ani ka wulikajɔ labɛn. 
A donjatesɛbɛntɔgɔ dira denmisɛnw ani musow ma, ani sekeretɛri politiki fana ma.       
Sɔn kɛra a gafe min ma, o dira kinw sekeretɛri zeneraliw ma, walasa u ka labɛnw kɛ, nka, olu bɛ muruti la kaban, SEWODE ka ban kosɔn ka hakilisanni don baarakɛnafolo la.
A ɲɔgɔnye filanan kɛra ka bɛn ni seliɲɛkɔrɔla ye cɔyi.         
O ɲɔgɔnye filanan senfɛ, Sekeretɛri zenerali dɔw bɛ na ni ko wajibiyalenw sɛnbɛnnen ye sɛbɛnfura dɔ kan, hakilisanniw bɛ minnu cɛla tuguni.   
O waati kɔnɔ, SEWODE tun y’a faamu ko SEYE mɔgɔ dɔw, minnu ye fɔɲɔgɔnkɔ natɔ ye, tun bɛ ka janfa kolokolo o la, ani k’a ko bɔli ɲini a ma dɔrɔn, walasa k’a bali SEWODE ka tɔgɔ sɔrɔ.     
Walasa ka kuma ban u da, SEWODE sɔnna u ka fɛn wajibiyalen bɛɛ ma, w’a ɲɔgɔnye wulila o kan.    
O n’a ta bɛɛ, Sekeretɛri zeneraliw tora ban kɔnɔ, ni ka ban ka taama kelen si labɛn kin dɔ la.     
""
Bolofara ka ɲɔgɔnye balalen dɔ sababu la, min laɲinina SEWODE fɛ mɛkalo tile 29, walasa k’a dɔn u bɛ dakun min na, kinw sekeretɛri zeneraliw n’u jɛɲɔgɔnjuguw Waleyali Ɲɛmɔgɔyakulu kɔnɔ ye mɛkalo tile 24 kow ta sisan k’o kɛ kun ye k’a ko bɔli sɔrɔ a ma.     
SEWODE y’u jaabi k’o kuma tɛ kun bɔ, k’a da a kan ASEYƐRITE tun bɛ bɔ zuwɛnkalo tile 3 ani ƐMISƐNKI – ƐRƐFIPE tile 4, kasɔrɔ IYƐRIDE fana tun bɛ marabolo lajɛ dɔ labɛn Kayi zuwɛnkalo tile 6.      
O n’a ta bɛɛ, u y’u sinsin u ka ban kan ka politikibaara daminɛ kɛ.     
Politikibaara daminɛ bɔra a ma, ɲɔgɔnye balalen filanan dɔ senfɛ, min kɛra mɛkalo tile 31.         
N’a ko bɔli ye a ma, Ko Kura tɔn mɔgɔw, minnu tun bɛ k’u ka wale labɛn, y’a ɲini ka ɲɔgɔnyeso minɛ, k’u ka bɛn ɲɔgɔnkunbɛn kɛ a kɔnɔ.  
K’a da a kan ɲɔgɔnyeso tun wari sarala kaban, SEWODE sɔnna Jamana Kolatilenjɛkulu ka laɲini ma, ni ka ɲɔgɔnyeso di tɔn ma.     
Kabini nin laseli fɔra kɛnɛ kan, kinw Sekeretɛri zeneraliw an’u jɛɲɔgɔnjuguw SEYE kɔnɔ ye bagabagaw caya k’a ko wuli, min tun tɛna kɛ dɔwɛrɛ ye, u ka fɔ la, fo kumayɔrɔ ka tɔgɔ di SEWODE ma.         
Zuwɛnkalo tile 14, u ye laɲinisɛbɛn dɔ sɛbɛn ka ne jalaki ni diɲɛ ko juguw bɛɛ ye ani ka n gɛnni ɲini ka bɔ bolofara kɔnɔ.     
SEYE perezidan an’a Sekeretɛri zenerali ka ladilikanw fɛ, laɲini yɛlɛmana k’a kɛ Bolofara Lajɛ balalen dɔ de kɔni ɲinini ye, min bɛna laban ne binni na.       
I n’a fɔ ni politikilaɲiniw seereya caman tun ka kan a janfa labɛnnen kɔfɛ, zuwɛnkalo tile 8, don min yɛrɛ Sogɛli Mayiga b’a ka kumaɲɔgɔnyaw daminɛ a ka gɔfɛrɛnaman kama, SEWODE bɛ bataki kunkurunnin dɔ sɔrɔ, min bɛ Lajɛ balalen dɔ ɲini, kun ma pereperelatigɛ min na.      
Ni bataki ye, zuwɛnkalo tile 10, SEWODE bɛ ɲɔgɔnye kɔnɔko ɲininkali kɛ u la.       
Zuwɛnkalo tile 11, u b’a sɛmɛntiya k’a bɛ tali kɛ a bolofara biro ka taamakojuguya kan an’a birotɔgɔ lakurayali.     
Zuwɛnkalo tile tile 12, SEWODE b’u kunnafoni k’a jɛnna ni bolofara lajɛ kɛli ye, nka ko ka bɛn sɛbɛnw ma, fanga t’a bolo ka biro lakuraya.      
A b’a lase k’a taabolo bɛna daminɛ ntɛnɛndon zuwɛkalo tile 14.   
Nka ko cunnen, zuwɛnkalo tile 13 bataki kura dɔ bɛ Lajɛ balalen dɔ fankelenfɛweleli kofɔ zuwɛnkalo tile 15.         
O n’a ta bɛɛ, zuwɛnkalo tile 14, n bɛ a taabolo dadon ni denmisɛnw ani musow ye.       
Denmisɛn bɛ sɔn weleli bɛtaki la, nka musow ka perezidanti b’a yɛrɛ bali ka lasɔrɔ fo zuwɛnkalo tile 15 wulafɛ.     
O waati kɔnɔ, SEWODE b’i kanbɔ SEYE perezidan ani Sekeretɛri ma, olu minnu, yeɲɛna na, tun bɛ jɛɲɔgɔjuguya la, bɛ ban k’a ka bataki jaabi walima hali k’a lamɛn, i n’a fɔ sɛbɛnw y’a ɲɛbila cogo min na.      
A waleyaliminɛn bilala baara la kaban ani fo ka SEWODE bin,  nka fana k’a lanɔgɔ walasa ka zuwɛnkalo tile 19 ɲɔgɔnkunbɛn ɲɛni bali ani k’ale tiɲɛ politikisira fɛ.         
Sɛki Umaru Jalo y’o datigɛ.     
A gɛlɛya koba wɛrɛ, SEWODE y’o fara a kan. Kabini lajɛba la, Yuba Ba n’a ka Sekeretɛri zenerali bɛ SEWODE kan ka kɛlɛ.    
U taara fo ka murutili dusu don denmisɛnw ka jamana ka biro kɔnɔ.     
Depitesigikalataw senfɛ, o Yuba Ba kelen, pariti perezidan an’a ka Sekeretɛri zenerali de ye ko bɛɛ kɛ k’a ka cɛbɔya bali.         
A tɛmɛna sugandili kunfɔlɔw fɛ, n’a tɛgɛ fila kɔrɔtalen y’olu ta.       
U kɛlen na kɛ ka baara kɛ ka jɛkan dɔ sigi, min tun bɛ sin k’ale bila kɛrɛfɛ.    
Tuma min a sen bɔra tɔgɔsɛbɛn sɛbɛn na, u y’a senbɔ yɛrɛ sigida yɛrɛkofɔbaara ɲɛmɔgɔya la, n’u ka kɔkɔrɔdonnaw dɔlakelen ka dɛmɛ ye ani sisan taafan mɔgɔw, min y’i yɛrɛ dantigɛ ko bolofara kura.    
Birow lakurayali senfɛ komini 5nan kɔnɔ, politiki binkannin sugu bɛɛ dara SEWODE kan.
Nka a y’i jɔ a jɔyɔrɔ la.       
Don min yɛrɛ la a bolofara bilala sen kan, Yuba Ba ye cidenkulu dɔ labɛn, min taara perezidan danbetigi fɛ, walasa k’a ɲini ka balan da ani ka bolofara bilali sen kan wuli.
Politikibaara daminɛni tun ye olu bolo u ka sebagayantanya seereya ye, wa u tun tɛ fɛ a ka kɛ.   
U ye ko bɛɛ kɛ walasa k’a bali.     
Bɛnsenma min bɛ mɔgɔ kɔnɔnafili ka tɛmɛ a bɛɛ kan,      
Bataki fɔlɔ, min bɛ SEWODE ka taali ɲini, o bilala don na, min na Sogeli y’a kumaɲɔgɔnyaw daminɛ.       
Juguya bɛ SEYE Sekeretɛri zenerali, Abudulayi Sidibe, kɔnɔ ka sin SEWODE ma, kun kelen pe de kama.         
A cira duguma, a yɛrɛ ka Komini 4nan kɔnɔ SEWODE masurunnamɔgɔ dɔw fɛ.         
A ma se hali ka kɛ a ka bɔlɔn sekeretɛri zenerali ye.      
SEWODE ni Sidibe tun bɛ fadenya la Bamakɔ Disiriki kolatilenjɛkulu ɲɛminɛ nɔfɛ, wa SEWODE ye sira da a ɲɛ demokarasi kɔnɔ, k’a se hakɛ la fo a tun bɛ fɛ ka taa a ka tɔndenya kɛ Segu.      
Yeninɔ fana ban kɛra a la dugumamɔgɔw fɛ.      
Sisan, fo fɛɛrɛ tun ka sɔrɔ ka SEWODE mabɔ kolatilenjɛkulu la, min tun bɛ k’i dayɛlɛ a ye,  i ko bɛdaba.      
Fɛɛrɛ kelen min sɔrɔla, o tun ye ka sariyaw sɔsɔ.     
K’a faamuya cogo di ko awoka dɔ bɛ se ka waleya kɛ nin cogo la.     
Walasa k’a ka kɔkɔrɔdon tiɲɛtigiya sɔrɔdasi fangadarakilaw ye, Yuba Ba tun na kɛ k’a sɛmɛntiya ko SEWODE y’ale lagosi n’a fɔli ye k’ale ye Miniti 30 Minisiri ye.    
Lajɛ kumakɛla bolo.         
Biro cili ye pariti sariyaw sɔsɔli kɛnɛkanda ye, janko a kɔnɔnasariya sariyasen 100 an 101.    
Sariyasen 100 ka fɔ la : Baarakɛkulu dɔ cili tɛ se ka kɛ dɔwɛrɛ la ni jama ka laadamubaliyawaleyaw tɛ walima lataamacogo dɛsɛ lakodɔnnen.          
Sariyasen 101 : A ko suguya la, baarabolofara min b’a ni san cɛ bɛ waatilabaarakɛjɛkulu dɔ bila sen kan, Perezidan kelen, Sɛbɛnɲɛnabɔla Sekeretɛri kelen, 
Kolabɛn Sekeretɛri kelen, Warimala kelen, Kumalaseli Sekeretɛri kelen, 
musow tɔgɔlamɔgɔ kelen, denmisɛnw tɔgɔlamɔgɔ kelen, bɛ min kɔnɔ.              
K’o bɔ a la, baarakɛkulu min cira, o mɔgɔw tɛ se ka don a baarakɛjɛkulu la.     
A b’a biro kura sigili kɛ kalo wɔɔrɔ ( 06 ) kɔnɔ, minnu bɛ da a cili kan.     
Kasɔrɔ biro dɔ sigira sen kan dogo la, mɔgɔ 53 bɛ min kɔnɔ, ni biro cilen mɔgɔ dɔw b’a kɔnɔ, k’o bɛɛ bɛ mɔgɔ da a la ko k’a fara pariti sariyaw sɔsɔli kan,   
kɛ bɛ SEWODE yɛrɛbakun de kɔ, ka dan sigi a ka politikibaara la, Jalokɛ y’o dantigɛ.    
An kunnafonidiɲɔgɔnw ka ɲininkaliw jaabi la, pariti perezidan danbetigi ka fɔlen kan an’ale yɛrɛ ka politiki sini, a ya fɔ k’i jɛya kosɛbɛ.     
Min ye pariti perezidan danbetigi, Aliyu Jalo, ka fɔlen ye, ka da SEWODE ka kuma la,     
a ye fan bɛɛ mɔgɔw wele ka pariti sariyaw labato.
Min y’ale ka politiki sini ye, a y’i dantikɛ ko,    
Nin waati la, o kuma tɛ don kumaw la.   
Ne tɛ mɔgɔ ye min bɛ girin-girin.
N bɛ waati di waati ma.       
N ye waati kuntaala janba kɛ n bɛ ka kow kun, pariti kanu kosɔn, nka nin sariyasɔsɔ, a hakɛ caman kɛlen kɔfɛ, tɛna sira sɔrɔ.      
A dun y’a kuncɛ a kɛtɔla k’a fɔ ko gɛlɛya si t’ale ni pariti Waleyali Ɲɛmɔgɔyakulu mɔgɔw cɛ,       
ni kow yecogo danfaraba tɛ, k’a da pariti maraliko kan perezidan Yuba Ba an’a ka Sekeretɛri zenerali Abudulayi Sidibe fɛ.        
O kama, a y’a ɲini Waleyali Ɲɛmɔgɔyakulu mɔgɔw fɛ, u k’a jɛya malidenw ye, ale ka biro cira cogo min, sariyaw sɔsɔli kɔnɔ.     
Ko min tɔ bɛ kɔfɛ ka na.     /     Mamadu Nimaga  -   A dilen, marisikalo tile 24 san 2021, LITILI  BIGI  MININGI cakɛda ( ƐLIBE MININGI SARILI ) ma, sanu ani dugujukɔrɔfɛnw ɲinini yamaruyasɛbɛn, Kayi marabolo kɔnɔ, Keɲeba kubeda la,      
seginna ka di kokura, sariya sɔsɔli kɔnɔ, MENANKOTO SARILI cakɛda ma, BEDEGƆLIDI bolofara dɔ, PEYƐMU Mukutari Wani tile la.             
Kasɔrɔ Dugujukɔrɔfɛnw baara bɛ Minisiri min bolo kelen pe de bɛ se k’a kɛ, ka da Mali dugujukɔrɔfɛnw sariyasunba sariyasen 32 kɔnɔkow kan.    
Minisiriɲɛmɔgɔyaso lataamaberew « Mali kura » kama, bɛ Minisiriɲɛmɔgɔ, Sogɛli Kokala Mayiga, min bolo, makɔnɔnen don walasa k’a jalatigɛ Jamana ka nafa sankɔrɔtalen kama.     
Kayi marabolo kɔnɔ, Keɲeba sɛrikili la, dugukolo kɛnɛ Kilomɛtɛrɛ 52 fiyɛ kan, kɛlɛ walankatalen de bɛ yen MENANKOTO SARILI, BEDEGƆLIDI SARILI cakɛda bolofara dɔ, ni LITILI BIGI MININGI cakɛda ( ƐLIBE MININGI SARILI ) cɛ.      
A cakɛda fila bɛ ɲɔgɔnsɔsɔ la a yɔrɔ tɔgɔfɔlen tigiya nɔfɛ, sanu ni dugujukɔrɔfɛnw bɔli kama.       
A koɲɛ talen ka taa Kiribulonba ɲɛkɔrɔ, mɛkalo tɛmɛnen, a jalatigɛra LITILI BIGI MININGI SARILI Kanu na.       
Mɔgɔ b’i hakili jigin k’a fɔ ko, san 2014 kɔnɔ, MENANKOTO SARILI cakɛda, BEDEGƆLIDI SARILI cakɛda bolofara dɔ, tun kɛra sanu ni dugujukɔrɔfɛnw Kulu 1 ani 2 ɲinini yamaruyasɛbɛn sɔrɔbaga ye, dugukolo kɛnɛ kilomɛtɛrɛ 52 fiyɛ kan, Kayi marabolo kɔnɔ, Keɲeba sɛrikili la, san 07 mumɛ kuntaala yamaruya kama, min b’a ta san 2014 feburuyekalo tile 04 na ka taa san 2021 feburuyekalo tile 04 na.     
Fo k’a pereperelatigɛ k’o ɲinini yamaruyasɛbɛn dili kɛra san 2012 feburukalo tile 12 sariya n° 2012 – 015 hukumu kɔnɔ, min bɛ tali kɛ Mali Dugujukɔrɔfɛnw seriyasunba kan.      
K’a ta o don na ka se ɔkutɔburukalo 2020 ma, MENANKOTO SARILI cakɛda ma se, a ka bɛnkansɛbɛn lakurayali filanan laban na, ka kun kalalaman ani min bɛ se ka sɛgɛsɛgɛ si jira, min na kɛ k’a bali k’a ka labɛn, min bɛ se ka kɛ kɛnɛ kan, sɛbɛn dilan ka ban ani k’a jira.    
O la, ɲinini yamaruyasɛbɛn, min dira a ma feburuyekalo tile 04 san 2014 na, banna san 2021 feburuyekalo tile 04 na, i n’a fɔ dugujukɔrɔfɛnw sariyasunba sariyasen 41 b’a dajira cogo min na.      
Ɲinini yamaruyasɛbɛn kura ɲininisɛbɛn, min kɛra BEDEGƆLIDI SARILI cakɛda fɛ, a yɔrɔ kelen kan, ma Dugujukɔrɔfɛnw, Kuranko ani Jiko Minisiri ka jɛn sɔrɔ.      
Tile damadɔ o ɲininisɛbɛn bilali kɔfɛ, hali n’a y’a sɔrɔ kɛnɛ ɲininen tun dira a ma san 07 kuntaalala kɔnɔ, kasɔrɔ a ma se ka labɛn, min bɛ kɛ kɛnɛ kan, ɲɛ sɔrɔ, fo k’a ka waati dilen dafa k’a ban, minisiri Seyidu Lamini Tarawore y’a da tulow kan ko a kɛnɛ kofɔlen ye dugujukɔrɔfɛnw cakɛda wɛrɛ ka ɲinini yamaruya ɲininisɛbɛn kun ye, min bɛ ka ɲɛɲini Dugukolo kɛcogoya kalan ani dugujukɔrɔfɛnw ka Jamana Ɲɛmɔgɔyaso ( DEYƐNIZEYƐMU ) la. 
O de la, ni san 2021 marisikalo minisirisariya n°1078 / ƐMUƐMEYE - SEZE ye, Dugujukɔrɔfɛnw, Kuranko ani Jiko minisiri ye ɲinini yamaruyasɛbɛn di a yɔrɔ kelen kan, LITILI BIGI MININGI ( ƐLIBE MININGI SARILI ), min bɛ ka kofɔ, ma, n’a bɛ se ka kɛ sanu ani dugujukɔrɔfɛnw Kulu 2nan kan, n’a bɛ kɛ dugukolo kɛnɛ kilomɛtɛrɛ 52 fiyɛ kan, ni  yɔrɔ jate sigilen jɔnjɔnw ye.      
Fo k’a jate ko waati min na LITILI BIGI MININGI ( ƐLIBE MININGI SARILI ) tun bɛ ka ko bɛɛ kɛ walasa k’a ka ɲininikɛyɔrɔ kɛnɛ minɛ, BEDEGƆLIDI cakɛda sigilen don min kan sariyasɔsɔ kɔnɔ, i ko marisikalo tile 30 san 2021 jateminɛsɛbɛn ani mɛkalo tile 21 san 2021 kankarimadasɛbɛn ka yɔrɔ bila b’a kofɔ cogo min, a ye minisirisariya N° 2428 / PEYƐRIYƐMU – KABU, min bɛ tali kɛ marisikalo tile 24 san 2021 minisirisariya N°1078 / ƐMUƐMU YEYE – SEZE min kofɔra sanfɛ, binni kan, min tara ka tɛmɛ a kanu na, ni k’o kɛ BEDEGƆLI, min ye MANANKOTO SARILI cakɛda woloba ye, ka jamanakunda laɲini na ani gɛrɛntɛ kɔnɔ.     
O cogo la, nin dili kura, yamaruyasɛbɛn dilen kan kaban LITILI BIGI MININGI cakɛda ma, latigɛra Minisiriɲɛmɔgɔ taabagatɔ, Mugutari Wani fɛ, se si tun tɛ min bolo k’o kɛ, dugujukɔrɔfɛnw sariyasunba sariyasen 191 ɲɔkɔrɔ.        
Sariyaw ka fɔ la, se bɛ dugujukɔrɔfɛnw koɲɛ bɛ minisiri min bolo kelen pe de ye ka ɲinini yamaruyasɛbɛn di, k’a da dugujukɔrɔfɛnw sariyasunba sariyasen 32 taabolow kan, ɲɛmɔgɔ fana don min bɛ se k’a bin.     
Mali baarakɛda, min sigira malidenw fɛ ani n’a ɲɛmɔgɔya b’u bolo, LITILI BIGI MININGI ( ƐLIBE MININGI SARILI ) cakɛda kɛlen ka sariyasɔsɔ belebeleba lakɔlɔsi, min bɛ BEDEGƆLIDI ka minsirisariya la, b’a ɲini Cɛmancɛlafanga ɲɛmɔgɔw fɛ u ka sariya fɔ.     
Ni faso kanu belebele ye min b’a la, n’a t’a fɛ ka Mali jamana koronto kiri ɲɛkɔrɔ, janko nin gɛlɛya suguya caman waati juguw la, a b’a ɲini bonyaba kɔnɔ Cɛmancɛlafanga Minisiriɲɛmɔgɔ kura, Sogɛli Kokala Mayiga, fɛ, a k’a filɛ ka mɛkalo tile 21 san 2021 minisirisariya N° 2428 / PEYƐRIMU - KABU wuli pewu, min sigira damatɛmɛ kɔnɔ PEYƐMU kɔrɔ Mukutari Wani fɛ, ni ɲɛ tuguli ye sariyaw kan, minnu dilen bɛ a ma dugujukɔrɔfɛnw sariyasunba sariyasen 33 fɛ, min labɛnna o cogo la.      
Ɲinini yamaruyasɛbɛn bɛ se ka di a tigi ma, a ka kɛnɛ fiyɛ danw kɔnɔ ani dugujukɔrɔla janya, hakɛ tɛ min na, a damana sariya la, ka lakodɔnni, sɛgɛsɛgɛli ani ɲinini baaraw kɛ, fɛnw kan, minnu bɛ kulu fɛ a dira min kama ani ka fɛn bɔlenw kɛ a ta ye, fɛsɛfɛsɛliw ani sifilɛliw kama, ka bɛn ni dugujukɔrɔfɛnw sariyasunba taabolo ye.    
Usumani Mɔruba, Dɔgɔtɔrɔ Bubu Sise, Mamadu Igɔri Jara walima Mɛtiri Dɛnba Tarawore,       
Nin mɔgɔba lakodɔnnen ninnu jumɛn bɛna kɛ alamahinɛna Sumayila Sise la ka pariti cɛbɔ ye, perezidansigikalata nata la.         
Kalo fila, Mamadu Igɔri Jara kɔfɛ, dakun sera IBEKA ka Minisiriɲɛmɔgɔ kɔrɔ, Dɔgɔtɔrɔ Bubu Sise, de ma, ka IYƐRIDE sɛgɛrɛ.      
A kunnafoni jɛnsɛnra dɔgɔkun laban tɛmɛnen na bɔlɔlɔ barokɛyɔrɔw kan ani k’a tila a yɛrɛbakun ka kumafɔyɔrɔ lakodɔnnen kan.
Bubu ye IYƐRIDE tɔden ye sisan, ka tɛmɛ Jene bolofara fɛ,         
mɔgɔ bɛ se k’o kalan a ka laseliw dɔlakelen na.
O la, Bubu Sise bɛ du labonya ani ka mɔgɔ lakodɔnnen fila sɛgɛrɛ.   
Mamadu Igɔri Jara kodɔn, o min ka cɛbɔya sɛmɛntiyara masurunnamɔgɔ dɔ fɛ ani Mɛtiri Denba tarawore.            
IYƐRIDE kɔnɔ, ɲɛmɔgɔ dɔw bɛ Mɛtiri Denba tali juguya la, k’a bisigi k’o laban o labɛnnen tɛna kɛ wariko sira fɛ perezidansigikalata kama.     
Tɔnden wɛrɛw, minnu fanga ka bon, tilennen na kɛ a ye an’u b’a jate k’ale de ye cɛbɔ ŋuman ye, alamahinɛna Sumayila Sise miirina labatoli la.     
Jɔnni bɛna kɛ IYƐRIDE cɛbɔ ye.     
Mamadu Igɔri Jara masurunnamɔgɔ dɔ ka fɔ la, a jamana biro ka kan ka ɲɔgɔnye kɛ sɔɔni a koɲɛ kan.    
Dɔgɔtɔrɔ Bubu Sise donni tun na kɛ ka na ni sɔsɔli caman.             
Da bɛ kɛ min na, lajɛba dɔ de bɛ na cɛbɔw bɔ ɲɔgɔn na, wa  IYƐRIDE tɔnden caman bɛ Igɔri ta fan,        
An kumakɛɲɔgɔn, min ka surun Jarakɛ la, b’o ɲɛfɔ.
Kasɔrɔ an ka kunnafoniw ka fɔ la, Dɔgɔtɔrɔ Sise ma IYƐRIDE sugandi a kunfɛko ten.  
A b’a fɛ ka kɛ perezidzn ye.           
Da bɛ kɛ min na, nin cɛ min tun ye sɔrɔdasijɛkulu fangadafirilaw layɛrɛɛrɛ, tɛn’a ka walisi jigin IYƐRIDE la abada, kasɔrɔ dɔ ma fɔ a ye.            
Sun min kunnafoninen don koɲuman y’a da kɛnɛ kan ko Dɔgɔtɔrɔ Sise ye baara kɛ ni denmisɛnw ani pariti tɔnden dɔw ye, minnu fanga ka bon Moti marabolo kɔnɔ, ka don IYƐRIDE la.        
Da bɛ kɛ min na, ni mɔgɔ minnu y’a ladon pariti la, fanga man bon IYƐRIDE kɔnɔ,         
Bubu tɛna kɛ IYƐRIDE cɛbɔ ye.
An ka kunnafonisun y’o dantigɛ.
Pariti perezidan, Karamɔgɔba, Saliku Sanogo, tun bɛ deli k’a fɔ.     
IYƐRIDE cɛbɔ bɛna kɛ IYƐRIDE tɔden dɔ ye ani k’a hakililatigɛ ko perezidansigikalata la, cɛbɔ tali baarakɛfɛɛrɛw bɛ pariti bolo.
Kureyisi Sise  -    Nin sariya, min tun bɛ kɛ ka ntolatantɔn fila, minnu bɛ damakɛɲɛ na, fara ka bɔ ɲɔgɔn na, u ka ntolatanw taali ani seginni kɔfɛ, bɛna tunun, ntolatansan nata bɛɛ la.     
Dugukoloyɛrɛyɛrɛ ncinin dɔ don, ntolatan kɔnɔ.        
K’a daminɛ nin tileman in na, IYEFA bɛ nafa, min sirilen don celuw donnen na kɔkanna na, min tun bɛ ntolatantɔn fila minnu bɛ damakɛɲɛ na, u ka ntolatanw taali ani seginni kɔfɛ, bɔ a la, Waleyali Ɲɛmɔgɔyakulu y’o lase, alamisadon zuwɛnkalo tile 24 san 2021.      
A donnen a la san 1965, nin sariya bɛna kofalen ni miniti tan ni duuru mɔɔnɔbɔwaati fila ye, ani o kɔfɛ penalititanw, minnu bɛ se ka kɛ,      
k’a daminɛ cɛw, musow ani denmisɛnw ka Erɔpu ɲɔgɔnkunbɛnw ɲɛfɛtaa lasɔrɔli dakunw na
Celu donnen kɔkan nafa, min y’a to, misali la,  Pari Sɛn-Zɛrimɛn ka Bayɛrini Miniki senbɔ, nin ntolatansan in Ligi dɛ sanpiyɔn karidefinali la (2 – 3,  0 – 1 ), bɛ ye i ko kun t’a la bilen, IYEFA y’o ŋɛfɔ.    
Kabini san 1970 ninnu cɛmancɛ la, cakɛbulon ye furancɛ dɔgɔyali ka taa a fɛ lakɔlɔsi,   
sokɔnɔsebagaya  walima kɔkan ( ka bɔ 61%, 
19% la ka na 47%,
30% la ) ani fana furancɛ, celuw donnen na so walima kɔkan ntolatan kelen-kelen bɛɛ la.    
Kun fɔlenw la,
ntolatankɛnɛw cogoya ɲuman an’u kundama lakodɔnnen ka caya,
lakana kɛcogoyaw bonyaliw, jalatigɛli lafisayali walima taama lafiyalenw koɲuman.
A cakɛbulon y’olu fɔ-fɔ.    
Tilennenbaliya.      O sariya wulili kumafalen kɛra, o tuma, IYEFA ɲɔgɔnye caman senfɛ nin san laban ninnu na.      
Hali ni  bɛɛ ka koyecogow ma kɛ kelen ye, degelikaramɔgɔ caman, senkɔrɔdonbagaw ani ntolatan kɔnɔmɔgɔw ma sɔn a koɲɛ tilennenya ma.    
a cakɛbulon kotigi, Alɛkisandɛri Seferɛn, y’o dantigɛ.       
Celu donnen kɔkan nafa tun labanna ka taa u ka laɲini fɔlɔ juguya la, k’a da a kan a b’a bɔ ntolatantɔn, minnu bɛ so, kun ma ka taa ɲɛ, janko taali ntolatanw senfɛ, bawo, u bɛ siran celu ka don u la, min bɛna nafaba di u fadenw ma,     
Alɛkisandɛri Seferɛn tɛmɛna kuma fɛ ten.     
Jalakiko wɛrɛ.      
Tilenbaliya, kɛrɛnkɛrɛnnenya la mɔɔnɔbɔw kɔnɔ, ka ntolatantɔn, min bɛ so, ka celu don siɲɛ fila, tuma min na ntolatantɔn min bɛ kɔkan ye celu kelen don,      
ɲɛmɔgɔ Ɛsilowɛnika y’o fara a kan.      
Kunnafonisun : httpst : //www.lepoint.fr / sport
Mɛkalo tile 3 ka taa tile 4 sufɛla la, Arɔndiseman 2nan polisiso cɛdenw ye motoson duuru minɛ, minnu bɛɛ tun bɛ k’u ka waleyaw kɛ jagokɛkɛnɛ kɔnɔ, a bɛ fɔ min ma « Malitɛlida » wokɔnɔna, Bamakɔkura.    
Sidi Zerome, Isa Sila, Madu Keyita, Mamadu Bari ani Musa Kamara ko don.        
Kabini mɛkalo tile 6, u ka surun sisan u ka yɔrɔ mandi la, k’u ka kannabila bɛɛ bali, Bamakɔkura kasobonba la.       
Ka fasodenw n’u bolominɛnw lakana, o de ye Jamana Polisi ka ci jɔnjɔn ye.      
Ka tilen o laɲini ma, Komisɛri Pɛrɛnsipali Mariyamu A. Dunbiya ka cɛdenw, bɛ baara la su ani tile jamaw ka lafiya kama.     
O cogo de la, n’u ka cɛsiri ye, u filɛ ka « Malitɛlida » wokɔnɔna lasaniya ni motoson duuru bɔli ye yen, ntɛnɛndon mɛkalo tile 3 sufɛla la ka taa taratadon tile 4 na, san 2021.     
O la, nin minɛniw sera ka kɛ, k’a da a polisisotɔgɔ ka Ɲinini Bolofara ka yɔrɔyaala baarakɛkulu dɔ ka ɲɛmajɔ fɛ, min tun ɲɛminɛnen don Sarizan Sɛfu Fode Kone fɛ.       
Nin waleya tuma na, u tɛmɛtɔ Malitɛlida la, Sɛrizan Sɛfu Fode Kone n’a ka cɛdenw y’u ka polisiya sɔmi de bila ɲɛfɛ.        
K’o kɛ, moto finman dɔ jɔlen yelen kɔfɛ, yɔrɔ jugu la ani waati jugu la.      
Fɛn min ye siganna bila Komisɛri Pɛrɛnsipali Mariyamu A. Dunbiya ka polisi mɔnenw dusukun na.           
O de kosɔn, u tora yɔrɔnin kelen, yann’u ka taa u jɔ yɔrɔ dogolen na, yaasa ka ko ye min bɛna se ka kɛ kɛnɛ kan.      
Sonw ta, minnu tun bɛ k’a ɲini, tiɲɛ na, ka fɛɛrɛ dɔ bila sen kan walasa ka fasoden dɔ ka bolifɛn sen fila bɔ a bolo.     
A fɛɛrɛ ye nɔ bɔ, bawo o yɔrɔnin bɛɛ la, geterew bɔra u dogoyɔrɔ la, ka jan da motobolila dɔ ɲɛ, o waati kelen na, BEYƐRI kuntigi n’a ka cɛdenw y’u bila a la ani ka se ka tɛgɛ da Sidi Zerome kan, wa tɔw ye kɛnɛ minɛ.      
O boli senfɛ, u dɔlakelen y’a ka telefoni bin a kɔ, wa u ka ko yɛlɛkoyɔrɔ ye min ye, o telefoni kelen de bɛna kɛ ka jan da walasa ka mɔgɔ jalakilen tɔw minɛ, ka tɛmɛ Sɛrizan Sɛfu Kone ka ko labɛnnen dɔ fɛ.      
A dɛmɛna o taabolo la Sidi Zorome fɛ ani mɔgɔ minɛnen tɔw minnu ma siga k’u jɛɲɔgɔnw kofɔ.        
A ɲɔtigɛ diyara, bawo moto naani, minnu suguw ye « Jakarita ani Bɔkisɛri » ye, minɛna a mɔgɔ jalakilenw bolo, n’olu ye Sidi Zerome, Isa Sila, Madu Keyita, Mamadu Bari ani Musa Keyita ye.      
An ka polisikunnafonisun ka fɔ la, « Malitɛlida » falen don moto ani fɛn dagɛlɛn wɛrɛw sonyanenw feerebagaw de la, wa telefoni an’a minɛnmisɛnw feereli y‘olu ka birifini de ye ka caya.      
U ka lamɛnni kɔfɛ, min senfɛ, u jɔra kow la, minnu jalaki binna u kan, kasoladonsɛbɛn dara sonkɛ duuru kan, Jamana lafasakiritigɛla, min bɛ Komoni 3nan TEZEYI la, ka yamaruya la, Bamakɔkura kasobonba la, kabini mɛkalo tile 6.       
Gansan tɛ n’a bɛ fɔ « Malitɛlida » yɔrɔ ma Bamakɔ Wolisitiriti.        
Mariyamu SISOKO fɛ  -   Hamani Ɲangi ani mɔgɔ jalakilenw kɔkɔrɔdonbaga !      
Mali basikɛtiboli federason ye Fiba ka latigɛli lakodɔn, diyagoya kafoɲɔgɔnyaɲini bisigikumaw koɲɛ na, min ye taabolo ye balikubaliw kan Mali basikɛtiboli kɔnɔ, n’a dara kɛnɛ kan Lamerikɛn kunnafonidisɛbɛn « Niyɔriki Tayimu » fɛ, karidon tɛmɛnen.           
A ye Diɲɛ celulantola cakɛbulon hakililatigɛ a ka baaraɲɔgɔnya jɛlen na fo ka taa a sɛgɛsɛgɛli se a dan na.      
Kelen ni kelen, mɔgɔ saba dulonna ka bɔ Fiba ka baaraw bɛɛ la.         
Amadu Banba, Sɛki Umaru Sisoko, n’olu bɛɛ ye degelikaramɔgɔw ye ani Hariyo Mayiga, forobabaarakɛla jɔyɔrɔbatigi, ko don.      
Wa Fiba perezidan, anw fasodenɲɔgɔn Hamani Ɲangi fana y’i senbɔ, ka sɛgɛsɛgɛli banni makɔnɔ.          
Kabini karidon zuwɛnkalo tile 13 san 2021, Mali basikɛtiboli lanɔgɔra bisigikumaw fɛ, ni diyagoya kafoɲɔgɔnyaɲini kɛli taabolo ye balikubaliw kan.       
Lamerikɛn kunnafonidisɛbɛn dawulama « Niyɔriki Tayimu » de y’a ko da kɛnɛ kan.         
A dɔnnen don kosɛbɛ ko nin koɲɛ, min kɛlen don barokɛkuma ye celulantola mɔgɔw bolo, diɲɛ ɲɛfɛ, bɔlen don « bɛnbɛnbɛn » fɛ k’a ɲɛsin Faraɲɔgɔnkan Biro ma.      
Cogoya, ka Haruna Bubakari Mayiga n’a ka tɔn bɔ u dabolo kan.      
Ka da a la ko, a ko a janfa bɔra Bamakɔ.
Juguman na, a lawulibagaw bolo, a koɲɛ taara yɔrɔ jan na, kojugu. 
Mali tɔgɔ de b’a ko bolo sisan.    
Ka sin nin ko cogoya ma, a tun kɛra an fasodenɲɔgɔn Hamani Ɲangi, min tɛ dɔwɛrɛ fana ye ni Fibamɔni perezidan tɛ, Diɲɛ basikɛtiboli cakɛbulon ( Fifa bɔɲɔgɔn ntolatan na ) bolo wajibi ye k’i senbɔ kow la, ka sɛgɛsɛgɛli dayɛlɛnen banni makɔnɔ.       
Hamani Ɲangi, nin ɲɔgɔnna cakɛbulon perezidan, tun ye mɔgɔ dɔw ka keleya lawuli, k’a da a kan Afirikika don, ka tɛmɛ o yɛrɛ kan Maliden don.        
Bagan misɛnninw tun bɛ yen.            
« Niyɔrɔki Tayimu » kunnafonidisɛbɛn ani Yumani Uruwayiti Wotisi, yeɲɛna na, y’o sababu dilen malidenw dɔ fɛ, k’a ko, dilannen ka ɲɛ, ta walasa k’a « labin ».       
O kunnafoni kɔfɛ, Fiba y’i kanbɔ Karamɔgɔba Irisari Makilarɛni ma, a ka jɛlenya kannabila tigi.    
Dantigɛli jɛnsɛnnen dɔ la, «  Fiba b’a pereperelatigɛ, k’o laban ye sɛgɛsɛgɛli dɔ dayɛlɛ, a jigi b’a kan ka se ka min jaabiw di waati dɔɔnin Zezolɛnpikiw kɔ ».        
O kɛli kama, Fiba Sekeretɛri zenerali ye Mali basikɛtiboli federasɔn ka baaraɲɔgɔnya dafalen ɲini, yaasa ka nin sɛgɛsɛgɛli kɛ ka ɲɛ.     
O waati kɔnɔ, mɔgɔ dɔw dulonna, k’u bɔ Fiba ka baaraw bɛɛ la, sɛgɛsɛgɛliw kuntaala kɔnɔ, laselikuma b’o pereperelatigɛ.     
Amadu Banba ( degelikaramɔgɔ ), Sɛki Umaru Sisoko ( degelikaramɔgɔ ) ani Hariyo Mayiga ( forobabaarakɛla jɔyɔrɔbatigi ).     
« A faseri kɛbagaw b’a lase ko Fiba perezidan tun bɛ, walima tun na kɛ diyagoya kafoɲɔgɔnyaɲini kalama Mali basikɛtiboli federasɔn kɔnɔ, kɛrɛnkɛrɛnnenya la a ka saratiwaati la Federason kunna, k’a ta san 1999 ka taa san 2007 la.       
Fiba perezidan, min b’o bisigikumaw nkalontigiya ni barika ye, y’a ŋaniya k’i senbɔ, waatila, ka sɛgɛsɛgɛli to senna.     
A y’a ka baaraɲɔgɔnya dafalen di.     
O la, i ko Fiba kɔnɔnasariyaw b’a ɲɛbila cogo min na, a ka perezidandankan Sɛki Sawudu Ali Alitahani de bɛn’a jɔyɔrɔw fa a nɔ na », kumalaseli b’o pereperelatigɛ.    
Siratigɛ bɛɛ la, Fiba, kumalaseli ka fɔ la halibi, b’i sinsin a ka perezidan, Hamani Ɲangi, ka hakɛ kan a jateli la k’a jabajɛlen don.     
« Fiba tɛ yafa kɛ cogo si la diyagoya kafoɲɔgɔnyaɲini sugu bɛɛ la an’a jɔlen bɛ a kan k’a ka dusukunkamikami jɛlenba dantigɛ mɔgɔw bɛɛ ye nin ɲɔgɔnnakow kɛra minnu na.      
Fiba b’i kandi k’i janto nin wale suguyaw kofɔli bɛɛ ka minɛ ni sɛbɛ ye ani k’u sɛgɛsɛgɛ koɲuman », kumalaseli b’a kuncɛ ten.     
Kabini nin koɲɛ lasera, Mali basikɛtiboli federason y’a kow ta bolo la.    
A ye Fiba ka laseli lakodɔn ani k’a hakililatigɛ a ka baaraɲɔgɔnya jɛlen na fo ka taa a sɛgɛsɛgɛli se a dan na.       
A bɛ balikubaliw diyagoyaliwale bɛɛ kɔn, a mana bɔ fan o fan fɛ, an’a bɛna waleya bɛɛ kɛ, minnu bɛ wajibiya, ni jɔyɔrɔtigiya bɛɛ ye, Mali basikɛtiboli federason perezidan, Haruna Bubakari Mayiga, y’o pereperelatigɛ kumalaseli dɔ la.   
« Nin ko gɛlɛn kɔnɔ, a kɛtɔla k’a ka kɔkɔrɔdon lase a ka mɔgɔ jalakilenw ma ani perezidan Hamani Ɲangi, Federason bɛ barikada kɛ ani k’a ka waleɲumandɔn fɔ Mali ani diɲɛ basikɛtiboli du bɛɛ ye, min y’a ka ɲɔndɛmɛ ta k’an ka jamana sɛgɛrɛ.    
Federason hakili sigilen bɛ to an’a bɛ to wulikajɔ la a baarakɛta yiriwali kama », Haruna B. Mayiga y’a kuncɛ ten.      
Ɛlihaji A. B. HAYIDARA  -   K’a kɛ ɲɛbila ye Afiriki Zezolɛnpiki nata surun ye, min bɛna kɛ Bamakɔ, desanburukalo nata la, Denmisɛnw ani Farikoloɲɛnajɛw minisiri, Fasodenyakalan ani fasodenya jɔli bɛ min bolo, Mosa Agi Atahɛri, ani Afiriki jamanaw ka olɛnpikikow ɲɛmɔgɔyakuluw ka Tɔn ( AKINOWA ) perezidan, Musutafa BERAFU, ye bolonɔbila kɛ, taradon zuwɛnkalo tile 29, a ka bulon na, 
bɛnkansɛbɛn dɔ la, Zoni 2 Zezafirikɛn labɛnni kama Bamako, ani jɛɲɔgɔnya kologɛlɛyali degelikalan ani farikoloɲɛnajɛkɛyɔrɔw siratigɛ la.     
K’a fara AKINOYA jamanaw kan, minnu ka ca ni 8 ye, nin farikoloɲɛnajɛ ɲɔgɔnkunbɛnba bɛna, jamana welelen caman wɛrɛw fara ɲɔgɔn kan, ka bɛn AKINOYA perezidan, Musutafa BERAFU, ka laɲini ma, ni bɛnkan ye ni Mali ɲɛmɔgɔw ye, an ka minisiri biɲɛkɛnɛ, Mosa Agi Atahɛri, farikoloɲɛnajɛw bɛ min bolo, ka ɲɛmɔgɔya kɔnɔ.      
Nin bɛnkan bolonɔbilaɲɛnajɛ in bɛ ka kɛ Afiriki jamanaw ka olɛnpikikow ɲɛmɔgɔyakuluw ka Tɔn perezidan ka baara ani teriya taama kɛrɛfɛ, kabini sibiridon tɛmɛnen.      
A ka tilefilakɛ kɔnɔ Mali la, Musutafa BERAFU bisimilala Cɛmancɛlafanga Perezidan, Kolonɛli Asimi Goyita, fɛ.      
Ka tɛmɛ nin bɛnkansɛbɛn fɛ, a fan fila y’u kandi ka fɛn bila sen kan, dɔwɛrɛw cɛla,    
AKINOYA ka Zoni 2 Zezafirikɛnw labɛnni ani jɛɲɔgɔnya kologɛlɛyali degelikalan ani farikoloɲɛnajɛkɛyɔrɔw sira la Mali kɔnɔ.     
O la, a ka datigɛkuma na, minisiri Mosa Agi Atahari, y’a dantigɛ 
ko kumafalen de kɔfɛ, ale ka baaradaba, farikoloɲɛnajɛw bɛ min bolo, ani jamana olɛnpikiko ɲɛmɔgɔyakulu ani AKINOYA perezidan cɛ, n’u y’a latigɛ ka nin bɛnkansɛbɛn in bolonɔbilali kɛ bi, denmisɛnw ka nin ɲɔgɔnkunbɛnba taɲɛ kama.        
N y’a ɲɛfɔ perezidan Berafu ani SENOMU perezidan, Habibu Sisoko, ye
ko an ka jamana mago bɛ k’a jira diɲɛ bɛɛ la ko Mali ye jamana ye min bɛ balo la, jamana min bɛ ko kura kɛ, jamana min bɛ waleya kɛ ani jamana min kɔnɔ farikoloɲɛnajɛ ani denmisɛnw bɛ k’u jɔyɔrɔw bɛɛ minɛ.     
An bɛn’a jira diɲɛ na ko Mali tolen don yɔrɔ ye mɔgɔ bɛ se ka taa yɔrɔ min na, n’i bɛ fɛ ka bɔ Afiriki denmisɛnw ka galabu, fanga ani barika kan, minisiri y’o dantigɛ.  
A nɔkan, Afiriki jamanaw olɛnpikiko ɲɛmɔgɔyakuluw Tɔnw ( AKINOYA ) perezidan y’a ka badenya, ɲɔgɔndɛmɛ an’a kɛli Mali fasojama ka bilali la sɛmɛntiya kokura
Musutafa Berafu,
y’a ka kɔkɔrɔdon fana dantigɛ cɛmancɛlafanga perezidan, kolonɛli Asimu Goyita ye, a ye bisimilali nafamaba sɔrɔ min bolo, ntɛnɛndon zuwɛnkalo tile 28 tɛmɛnen, Kuluba faamaso la.     
Ale bolo, 
bitile koyecogo de bɛ cɛmancɛlafanga perezidan bolo, min sigilen don bitileko koɲɛw kan.     
Ne bɛ dugawu kɛ a ye, a ka ci taɲɛ ɲuman na. 
A ɲɛnajɛ waati sankɔrɔtalenw dɔ kɛra ladiyalifɛnw dili ye fan ni fan, walasa k’a ɲɔgɔnye nimaya badaa.       
Nin sababu la, AKINOYA perezidan, Musutafa Berafu, ye Afiriki senkola jɔnjɔn kelen di Mosa Agi Atahari ma,  a ka Mali farikoloɲɛnajɛw yiriwali ɲɛmɔgɔya kama.       
Kɔsegin na, minisiri Mosa Agi Ataheri ye ɲɛgɛn kɛlen walan dɔ ye di Perezidan Berafu ma, min tɔgɔ dalen bɛ ko sahelikungo konnɛgɛ, n’a kɔrɔ ye hɛrɛ bondaw yɛlɛni ye, burudamɛw ka seko ni dɔnko la.               
A ɲɛnajɛ ye Mali farikoloɲɛnajɛ jɛkulu jɔyɔrɔtigi caman fara ɲɔgɔn kan nin mɔgɔba fila dafɛ, Mali jamana olɛnpikiko ɲɛmɔgɔyakulu perezidan, Habibu Sisoko, bɛ minnu cɛla.       
A. M Ture  -   A kalanna an kunna lakɔli la ko mɔgɔ min ye jiri kelen turu, o ma balo fu.      
Mɔgɔ min ye kɔlɔn kelen sen walima ka ponpekɔlɔn kelen dilan, o ma balo fu.     
Olu jɛlen don jateden kelen na, o ye ka mago ɲɛ diɲɛ ye.
Ka « diɲɛ dɛmɛbaga » mankutulan nɔrɔ Malamini Tunkara la, o tɛna kɛ mandiyali ye ten.     
Mali jagoko ani iziniko soba ( SESIMU ) perezidan kɔrɔ, an ka dɔgɔkun ŋana, « U kɛra mun ye ? » hukumu kɔnɔ, ye baara kɛ sigidajama mago ɲumanw kosɔn.      
Ale ka sira kɛrɛnkɛrɛnnen na, an ka kunnafonsɛbɛnbɔli ɲɛmɔgɔ, Alu Badara Hayidara, ka sinsinni tun ka bon ka se hakɛ la, fo an y’a ɲini k’a ko donyɔrɔw an’a bɔyɔrɔw dɔn.      
Anw ni Malamini Tunkara ka ɲɔgɔnkunbɛn ye sigaw bɛɛ wuli ka bɔ a tɛmɛsira kan, n’o tun bɛ se k’anw ka kunnafonsɛbɛnbɔli ɲɛmɔgɔ ka nafa kun fɔ.    
O ye k’a fɔ k’o ye hakilimaya yɛrɛ de ye, ka SESIMU perezidan kɔrɔ bɔ dibi la.    
A bɛ sangaɲɔgɔnma sɛgɛsɛgɛli jumɛn kɛ jamana politiki cogoya la ?     
Cogo di a kɛra Jago Soba perezidan ye ?    
Munna ani cogo di Tababisi baaraboloda jɔra ? 
A kɛra mun ye ?     
Malamini Tunkara y’an bisimila a ka biro la, min sigilen bɛ Hamudali ASEYI, n’a yɔrɔ man jan Sariyasunba Lafasalibulon na.      
A sigili kunw na Mali la, a ka kalanw kɔfɛ Faransi, Malamini Tunkara fɛrɛlen don, n’a danna k’a fɔ ko jamana tun mago bɛ a den bɛɛ la, yɛrɛmahɔrɔnya san fɔlɔw kɔnɔ.      
Bɛɛ kelen-kelen, a mana kɛ yɔrɔ o yɔrɔ a ka waati la, ka kan ka yiriwaliwalew kɛ.        
N’a sirili jago ye baaraw la, min bɛ sin ka se baarada 
Bitiki “Perenatali” ma.
Jamanaw cɛ taamaw Baarada ( ƐSITEYI ), dumunifɛnw tali kama, Tababisi baaraboloda, ka kalandenkɔrɔbaw ka taakasegin nɔgɔya ani ka Bamakɔ dugu yɔrɔw don ɲɔgɔn na.      
Malamini Tunkara ka fɔ la, a ɲɛfɔli ka nɔgɔn kosɛbɛ.     
A ye baara, minnu bɛɛ lawuli waati dɔ la, tun ye jaabi jɔnjɔn ye jama mago gɛlɛn dɔ la ani min bɛ yen o yɔrɔ bɛɛ la.     
Ka tɛmɛ a ka tɔgɔsɔrɔ, nafolosɔrɔw kan, ani janfaw k’a ka baarabolodaw lasa, n’u ta bɛɛ, a dusukunnako, k’ale ye mago ɲɛ sigidajama na, o bɛ ninawasa belebele di a ma.     
Malamini Tunkara tun ye koladilan cɛ ye, Mali bonya hami tun bɛ min na.    
Baaratɛmɛsira fɛɛrɛ labɛnnen tun t’a bolo, nk’a tun bɛ baarabolodaw kɛ waati surun kɔnɔ ni jaabi jɛlenw ye kɛnɛ kan.       
Mali jagoko ani iziniko soba ( SESIMU ) perezidan, a ma sɔn ka saratiwaati filanan ɲini, k’a da a kan a dalen b’a la ko mɛɛnni bɛ ɲumankɛli faga.     
Hakililaw baranin.   Nk’a ye tɔgɔ sɔrɔ ni baarafɛɛrɛkura donni ye SESIMU la, k’a ka nafoloko yɛrɛmahɔrɔnya hakililatigɛ ka sin Fanga ma, ka jalatigɛliso dilan ni Diɲɛ Warisoba ka dɛmɛ ye, ka Bamakɔ fɛnjirali sugufiyɛba ( Febaki ) daminɛ kɛ ani iziniko ni jagoko baarabolofara kalanso dɔ.                        
Ni Pari Sannakalanso sɔrɔkow dɔnniyaw ani cakɛda jatebɔli ni nafoloko siratigɛ sɛgɛsɛgɛli Seereyasɛbɛn ye, a bɛ segin ka na Mali la san 1970, k’i bila koladilanw la. 
Malamini Tukara ye bitiki « Perenatali » sigi, musofiniw, dencininw ka minɛnw, tulonkɛfɛnw kama.
O baaraboloda fɔlɔ y’a tile kɛ faaba kɔnɔ.         
K’a da o baara dafɛ, a ye ƐSITEYI wuli ni donitamobiliba bi saba ye, minnu suguya ye Mɛrisɛdɛsi ye, a y’a suguya tɔgɔlamɔgɔ Mali la sɔrɔ fɛn min fɛ.            
ƐSITEYI bɛ taamako majɛ fa, ka magoɲɛdumunifɛn fɔlɔw ani baarakɛminɛnw, minnu bɛ bɔ Abijan ani Dakaro dankanw na, lase jamana kɔnɔ.       
Juguman na, nin baarabolodali bɛ bin san 1988 k’a da a kan donitalabaw, i n’a fɔ Sonatamu ani Somiyɛkisi, y’u ka baaraw jɔ.       
San kelen nin dakan cɛjugu dalen kɔ ƐSITEYI kan, Malamini Tunkara ye « Tababisi » baara lawuli ( Kare 60 ), walasa ka Bamakɔ kala ɲɔgɔn na, k’a ta kaɲaka la ka taa worodugu la.      
Nin baarabolodali ɲuman, ka taamako hakililatigɛ dugu kɔnɔ ani min jaabi ɲininenw tun bɛ ka ye, tun ka kan, kɔdon na, ka kɔkɔrɔdon Fanga fɛ, o kɔrɔ ye Tababisi kana fadenya Sotaramaw ani duuruduuruninw fɛ, ka tɔgɔlasira don karew kɔrɔ.      
Nimisako, o bɛnkanw batobaliya Jamana fɛ ye dankari Malamini Tunkara ka nin baara sabanan na.     
A ka waati la, dugubakɔnɔtaama cakɛdaw perezidan , a sigira, bɛɛlajɛlen ka sugandili la, ka kɛ SESIMU perezidan ye ( 1999 – 2004 ), Darahamani Hamidu Ture, a bɛ fɔ min ma Darahati, fatulen, nɔ na.      
A ka saratiwaati laban na, a bɛ taa Lome, ka Afiriki tilebinyanfan sɔrɔko ni nafoloko Kelenyatɔn Soba ɲɛmɔgɔya kɛ, Jagoko Sobaw, 
bololabaaraw Sobaw, Sɛnɛ Sobaw bɛɛlajɛlen bɛ min kɔnɔ.        
Forobafangaw ka magotɛkola.    Yan fana, a ma tɛmɛ saratiwaati kelen kan ( 2004 – 2009 ).       
Nin ɲɔgɔnna jɔyɔrɔtigiya tun tɛ se ka dɔwɛrɛ kɛ ni dɔ farali tɛ a donbagaw kan,       
a ni mɔgɔw cɛ kow kan, fankelenfɛjamanaw kɔnɔ, a ka koɲɛdonw taamako siratigɛ la,      
a ni Iyemoya Jamanakuntigiw cɛ kow.
Kabini san 2004, Malamini Tunkara ye Abijan yɛrɛmaradankan tɔgɔlamɔgɔ ye Bamakɔ.      
O b’a ka mankun ɲɛfɔ kabini san damadɔ wa ?    
Ne y’a faamu ko waati kɛra, min na a kɛra mɔgɔw kɔnɔ ko politikitaabolo bɛ ne na, min kɔdonnen don kow cogoya la.
Mɔgɔw y’a dabɔ a kama k’an bila gɛlɛya dɔw kɔnɔ.      
A kɛnɛkanmisali ye Tababisi baarabolodali ta ye, kare 60 tun bɛ min bolo. 
Bi, ne t’a dɔn kare kelen pe bɛ yɔrɔ min. 
N kɛlen ka faamuya ni basigi ye, n tun ka kan ni min ye, ko a ka kan n ka hakilisigi sɔrɔ n kana nin ko in falen, bawo a se tun tɛ n ye.    
Wa walasa k’an senbɔ, n ye n da minɛ.        
Malamini Tunkara ye furu kɛ, ani den fila fa don.     
Diɲɛnatigɛ la, a bɛ mɔgɔw fɛ, minnu b’u ka diɲɛnatigɛ taɲɛ sɔrɔ jɛlenya, baara ɲuman, dusukunjɛlenya la.       
A tɛ sigidajama ka damatɛmɛ fɛ fiweyu ani filankafoya.  
A ka baarada fɔlɔ, bitiki « Perenatali », ni bangebaga nisɔndiyalenw ye, u ka dencinin makɔnɔni na,    
Ani Tababisi baarabolodali, y’a miirinaw la ɲumanw ye.         
Hali bi, jigiwaro b’a kan Tababisi dɛsɛli la.
K’a da a kan, ka Bamakɔ disiriki kala ɲɔgɔn na, o ŋaniya dama de tun b’a la ani ka dɔ bɔ jama ka ɲani na taamako sira la.     
An ye SESIMU perezidan kɔrɔ kunbɛn waati min na, hadamadenyako ani politikiko cogoya kabafiɲɛ tun dulonnen don.     
IYƐNITEYƐMU ka baarabila, Cɛmɛncɛlafanga perezidan an’a ka minisiriɲɛmɔgɔ minɛni, Sedeyawo ka ɲangiliw ɲɛsiran.
Kumasurun na, kow ferekelenba tun don.       
O de b’a jira k’a sababu bɛnna sen ma, k’a ɲininka a fɛla la, nin kow bɛɛ kan.     
Nka Malamini Tunkara ma sɔn k’u lagamu.       
O bɛɛ la, a y’a ka jilatigɛ fɔ, a kɛtɔla k’a mɛn ko Mali kɛra « gato » tilata ye.     
Nimisa b’a la bi, k’an ma se yɔrɔ la, min na, bɛɛ kelen-kelen tun bɛ jɛn a ka sɔrɔtaw fan dɔ kɔ walasa ka Mali dilan.        
Wa, n’an tora nin hohaho la, san duuru kɔnɔ Maliden tɛna se ka ku tɔw la, k’a da a kan o bɛna sɔrɔ u y’u ka sɔrɔ lataa kundama na min bɛ ku u ka jamaw la.     
O. Oroze -  Telefɔni ( 00223 ) 63 88 24 23 ;    
Marɔku Kibaruyaw ( ƐNIDEYƐRI ) ye Marɔku kunnafonicakɛda ( MAPU ) ka san gafe fila dɔlakelen ye.      
A bɛ fɛ ka donkibaruw ja ye, hakili bɛ to minnu na san tɛmɛnen kɔnɔ.     
Ja min labɛnna ani k’a di MAPU kunnafonidilaw ka kalimu kɔrɔ.      
A faseriw bolonɔbilala MAPU kunnafonidilaw fɛ, minnu bilala ka taa diɲɛ fan tan ni naani fɛ ani Marɔku marabolo tan ni fila kɔnɔ.       
U ye sɛbɛnniw kɛ ka tugu u ka donkibaru filɛlenw kɔ k’u lakali, u ka kunbɛnniw ni donkibaru waleyabagaw ye, lamini filɛliw, an ka kunnafonidilaw bɛ baara la min kɔnɔ walima dɔrɔn k’u hakili lataa sigidajama kɔnɔko dɔ fɛ.   
Marɔku Kibaruyaw ( ƐNIDEYƐMU ) ka nin bɔli naaninan bɛ bila toli la hakililasɛbɛn na, min bɛ kunnafondi nafamaba bolominɛyɔrɔ gafe di a kalanbaga ma, min bɛ Marɔku donkibaruya kofɛ.          
2020 kɛra san ye, min taamasiyɛnna ni Kowidi - dizinɛfu ( 19 ) kɛnɛyako gɛlɛya ye.      
Nin san gafe kɔnɔ, faseri suguya caman bɛ ɲɛfɔli kɛ nin gɛlɛya kan, a ka fɛnkɛtaw, a ye siga minnu don mɔgɔw la, mɔmɔni minnu kɛra a nɔfɛ ani ɲininkali minnu bɛ kɛ halibi, tuma min na nin gafa bɛ don nɛgɛ la.      
MAPU kunnafonidilaw ye fɛsɛfɛsɛli fana kɛ Marɔku ka jamanaw cɛkow ɲɛtaa kan ni Afiriki du ye, a ka jamana koɲɛ ja kɔrɔ.     
U ye Marɔku n’a Erɔpu ani Mediterane lamini surun cɛkow yuguba, u kɛtɔla ka sɔrɔ ni sigiɲɔgɔnya sira bila ɲɛ.  
Marɔku jɛrɛjɛkulu, min ka kalan an’a ka galabukɛnɛya, nɔ bɛ min na, ye sɛbɛnw fanba kɛ, minnu donna nin gafe kɔnɔ. 
O sɛbɛnw bɛ ɲɛfɔli kɛ, janko, ɲɔgɔndɛmɛ baara la, min ma deli ka kɛ ani min tɛ kɛ a yɛrɛ ma ten nin jamana kɔnɔ, n’a lawulila jɛrɛjɛkulu tɔnw fɛ yɔrɔdatuguli waati kɔnɔ.     
Seko ni dɔnko bara ani bɛn ni yɔrɔdatuguli cɛsiriw ye, kunnafonidiminɛnw an’u labaarali diyagoya la baarafɛɛrɛkuraw fɛ, gɛlɛya nɔkun bolo, ntolatanyɔrɔw donkibaru dɔgɔya ani senkɔrɔmadonnaw ka gɛlɛya ye fɛn wɛrɛw ye, minnu bɛ nin farafaraɲɔgɔnkanfɛn belebele sɛbɛnfuruɲɛ 570 dafa.      
Politiki la, Zalila Ajaja ye faseri kɛ, min welela,
Marɔku, politikiko ani diinɛko basigiyɔrɔ a fankelenfɛjamanaw kɔnɔ ani a kɔkan. 
( Toma Mɔri Ɲininikɛcakɛda ) Jateminɛsɛbɛn dɔ kɔnɔ, min welela,
« Jamana ani diinɛ,
Marɔku ka koɲɛdɔn », min labɔra kɔsa la, nin hakilijabɔkulu fɛ, a sɛbɛnbagamuso bɛ jatew di walasa ka Marɔku ta lafaamuya, min ye politiki ni diinɛ bɛnni misali ye, min y’a damanata ye. 
« Masakɛ, min ye waati ani hakilila fangatigi ye, diinɛko taafan, min bɛ bɛrɛbɛnni sira taaɲɛ ɲini, ŋaniya, k’i coogo, n’o tɛ i ko ladegeta, nka i ko sira wɛrɛ, olu ye kɛcogoya caman ye, minnu b’a fɛ mɔgɔ ka Marɔku damanako ɲɛmisɛnw fɛsɛfɛsɛ », Sofi de Peyere, ɲininikɛladɛmɛbagamuso Toma Mɔri ɲininicakɛda la.     
Ale ka fɔ la, silamɛya ni politiki bolodonɲɔgɔnbolo gɛlɛya ye sisan sigidajamaw bɔli u dabolo kan wale jɔnjɔnw dɔlakelen ye.     
« Dɔ farali silamɛya jujɔn taasira kan fan bɛɛ fɛ diɲɛ kɔnɔ, bɛ Jamanaw wajibiya k’u ka lataamani kɛcogoya jateminɛ kokura an’u ni diinɛ kokɛta cɛla ko.           
Jamanaw bɛɛ kɔnɔ, diɲɛ fan bɛɛ fɛ, silamɛyayɔrɔw la an’u kɔkan, bɛ sumanni dakɛɲɛnenw ɲinini na.     
O siratigɛ la ani kow kɛcogoyaw caman cɛla, Marɔku koɲɛdɔn bɛ ye i ko politikiko ni diinɛko dilanni misali, min y’a damanata ye », a y’o dantigɛ.      
Kasɔrɔ jamana ye Mohamɛdi Sisi ( VI ) ka fanga san mugan ɲɛnajɛ kɛ, nafa b’a la ka ɲɛɲinini kɛ cogoya kan, min na Marɔku bɛ silamɛya sisan kow cogoyaw minɛ ani k’a ɲini k’a faamuya siratigɛ min na, a ka ko kɛrɛnkɛrɛnnenw bɛ dɛmɛ kɛ ka hakililatigɛ politikiko ani diinɛko basigili yɔrɔ la, fankelenfɛjamanaw kɔnɔ an’u kɔkan.         
Nin ɲɛɲinini nafa b’o de la, sɛbɛnbagamuso y’o dantigɛ.     
« Waati min na Larabu silamɛya yɔrɔw jamanaw caman bɛ ka gɛlɛya sɔrɔ sumanni na k’a damakɛɲɛ politiki ni diinɛ cɛ, Marɔku jɔlen bɛ, kabini sankɛmɛ hakɛ dɔw la, k’i banba ntuloma jɔnjɔn fila kan,    
Silamɛyadiinɛ ani masayafanga.     
O sumanni k’a damakɛɲɛ bɔra yɔrɔ jan », Sofi Peyere, ɲininikɛladɛmɛbagamuso Toma Mɔri ɲininicakɛda la, y’o da tulow kan.          
Halibi politiki kan, Zamali Sibili b’a sɛbɛn,
ka Afiriki neni, o tɛ ko jugu ye bilen Faransi kɔnɔ.      
Tile saba neniw kɔfɛ, minnu dara Afirikikaw bɛɛ kan jabaraninsow dɔlakelen na, Faransi, ka mɔgɔ damadɔnin senbɔ a la, tɛ i ko a b’i dusukun kamikami o bɛɛ la, hali n’a ma kɛ dɔwɛrɛ ye ni wagiya tɛ k’a sin a ka fasodenw ma, minnu sinti ye Afiriki ye.       
Fo ka se hakɛ la, ni ɲininkɛla tɔgɔtigiba fila, minnu sin na yɔrɔnin kelen ka nin kumafalen sidonbali kɛ, y’u yɛrɛ bila ɲɛfɔli bɛnbaliw la, walasa k’u cɛ ka bɔ u ka doniw kɔrɔ, kasɔrɔ u ka kɔrɔfɔw, minnu bɛ i ko u ma kɛ tiɲɛ na, jɛlen don i n’a fɔ farakanji.     
Sɛbɛnbaga ka kumafow la, u ɲɛw tuguli tiɲɛ kan, bɛ digi mɔgɔ la ka tɛmɛ u ka hakilijakabɔ kan.     
Kow kɛlen kɔ yafaɲini tɛ foyi bɔ a cogoya la.       
Juguman kɛra k’a dabɔ a kama, nka k’a kɛ sira jugu fɛ. 
« U ka hakilitiɲɛnenya kɔrɔfɔ kɔnɔ, mɔgɔ faamuyalen dawulatigiba fila dɔgɔtɔrɔya la, y’a dajira, hali u ma siga-siga, ko ka Afirikikaw kɛ bagan sugu dɔ ye sifilɛliboloci bɛ kɛ minnu kan, koronawirisi kura kɛlɛli la.      
U ka kumaɲɔgɔnya waati kelen si la, a ma kɛ i n’a fɔ u tun t’a dɔn k’u tun bɛ ka kuma hadamadenw kan ani ko ɲininikɛso ɲinɛw ko tɛ », a ye ladɔnniyali kɛ ten.       
Ka nin dakun datugu politiki la, Dirisi Sabiri kumana Afiriki donba kan.
Marɔku ka wulikajɔ kologɛlɛn Afiriki, Masakɛ Dawulatigiba ka ɲɛmɔgɔya kɔnɔ. A ka fɔ la, ɲinan Afiriki b’a ka donba ( mɛkalo tile 25 ) ɲɛnajɛ kɛ hukumu kɛrɛnkɛrɛnnenba kɔnɔ, min taamasiyɛnnen don ni koronawirisi fiɲɛbanaba ye, n’a ye nɔ bila sɛbɛ la bangu sɔrɔw la walima kɛnɛya taabolo, minnu bɔgɔ ka fɛgɛn, waati kɔnɔ, min ka kan bi, ka tɛmɛ waati bɛɛ kan, ni bolodiɲɔgɔnma jɛlen ye ani min bɛ ko dilan ani kokurakɛ fɛɛrɛ, i n’a fɔ Marɔku tun y’a laɲini cogo min na, n’a ka Afiriki wulikajɔ ye Masakɛ Dawulatigiba, Mohamɛdi Sisi ( VI ) ka ɲɛmɔgɔya kɔnɔ.      
A kumatɔ jamanaw cɛkow kan, Nawufali Enahari, ye faseri sɛbɛn 
Sahara kan, Masakɛ Dawulatigi ka ɲɛminɛ kɔnɔ, Marɔku ye jamanaw cɛkow ɲɛsɔrɔw fara ɲɔgɔn kan Diɲɛtɔnba la, Masakɛ Dawulatigi Mohamɛdi VI ka ɲɛminɛ kɔnɔ, Marɔku ye jamanaw cɛkow ɲɛsɔrɔw fara ɲɔgɔn kan Diɲɛtɔnba la, yɔrɔ min na Diɲɛmɔgɔ y’a ka kɔkɔrɔdon dafalen seereya di Sahara ka marɔkuya la ani yɛrɛmarali fɛɛrɛ la, i ko ɲɛnabɔcogo laban nin fankelenfɛjamanaw fɔɲɔgɔnkɔ la.     
O jamanaw cɛkow ɲɛsɔrɔw, jɔdaw bɛ minnu na, yera, janko ONI ka Lakana Ladilikɛjɛkulu ani Lajɛba kunda, minnu ye Marɔku dabolo hakilimaya sɛmɛntiya kokura ani ka galabu kanda lafasa ani kɔkɔrɔdon min fanga ka bon ka taa a fɛ, nin dabolo sigikanw la.     
Sɔrɔ ani nafoloko kunkan, kunnafonidila Safa Bɛnnuru ye Kowidi - dizinɛfu kofɔ.
Marɔku sɔrɔ bɔli cunni na gɛlɛya kɔnɔ, min ɲɔgɔn tɛ.    Ko min ɲɔgɔn ma ye jamana sɔrɔ la, Marɔku, i n’a fɔ diɲɛ jamana tɔw ɲɛsinnen don sɔrɔko kɛcogoya dɔ ma, min ɲɔgɔnna ma deli ka kɛ, n’a sigira koronawirisi fiɲɛbanaba kura jɛnsɛnni fɛ,  Safa Bɛnnuru ko ten.     
K’a kɛ ko labɛncogo ye ani k’a bɛn waleyali kɛcogoya ma, Marɔku bɛ ka maganw kɛ sira bɛɛ fɛ walasa fan kelen fɛ k’a banakisɛ jɛnsɛnni kunbɛn a ka dugukolo kan ani fan dɔ fɛ, ka jamana sɔrɔ kisi, o min bolo kuturuw nana bala ka dɔ bɔ taamasen na walima ka bila jɔli la pewu.    
Walasa ka nin fiɲɛbanaba, min bɛ senna diɲɛ kɔnɔ, nɔkun nɔgɔya, sɛbɛnnikɛbaga ka fɔ la, Marɔku kɔnna kow ma ni ka ɲɛbilali kokɛtaw caman sigi sen kan, i ko nafolo kɛrɛnkɛrɛnnen kowidi - dizinɛfu fiɲɛbanaba koɲɛnabɔ kama, k’a bɛn Masakɛ Dawulatigi, Mohamɛdi VI, ka yamaruya kɔrɔtalenw waleyali ma, dɛmɛniwari dansigilen dɔ dili saratalaw ma, minnu kofɔlen don Jamana Hadamadenyako Lakana Kɛsu ( SEYƐNIYƐSIYƐSI ) la, waatilakɔkɔrɔdon gaw ma, minnu bɛ baara kɛ kɛrɛfɛbaarabolofara la walima tuguni waribon kokɛta kuraw sigili.         
Nka, k’a sin nin kɛnɛyako cogoya ma, min ye dugukolo sɔrɔbaw ɲɔnkiri, siga bɛ to senna.  
Ɲininkali caman bɛ kɛ, fɛn nin ye nin fiɲɛbanaba kɔlɔlɔw ye jamana sɔrɔ kan, k’a da a kan kɔkantaali seginna ka na diɲɛ kɔnɔ ni jama tila datuguli ye, a b’o sɛmɛntiya.      
Lamini siratigɛw la, Zakariya Belabesi y’a sɛbɛn.
Waati yɛlɛma, siranɲɛja, min bɛ ka digi kɛ sankɛmɛ 21nan dugubakɔnɔnaw ɲɛtaaw la. Waati yɛlɛma bakuruba kɛra tiɲɛ wulibali dɔ ye, siga t’a la ko fɛn min bɛ nɔba bila dugubaw jɔli la,  
Afiriki, i n’a fɔ yɔrɔ wɛrɛw la diɲɛ kɔnɔ, funtenibaw, jaw, jiwalankataw fiɲɛbaw, babaw jiw kumuni, bɛ na ni tiɲɛnibaw ye.     
Ka da Zakariya Belabesi la a ko kan.           
Siranɲɛja ko don, min bɛ se ka sankɛmɛ 21nan dugubaw yɔrɔw ka ɲɛtaa kɛlenw bɔ a ma.   
« Salon, diɲɛ yuguyugura waatiw kasaaraw tiɲɛnibakɛliw fɛ diɲɛ fankelenfɛjamanaw caman na, i n’a fɔ fiɲɛjuguba Adayi, mɔgɔfagafuntenibabɔw Ɛndujamana la, Pakisitan ani Erɔpu , ani kɔsalanin yɛrɛ la kungojeni tiɲɛnibakɛw Ositarali », a b’olu cogoya fɔ.                
Nin kow kelenkelenna bɛ nɔ bila dugubakɔnɔnaw dugukolow la ani siga t’a la, u bɛ na ni bɛnni fɛɛrɛw danfaralenw ye ani minnu sirilenw don a kow cogoyaw la ani sira minnu b’u cɛ, fɛn kɛrɛnkɛrɛnnenw, minnu bɛ bolofara la, a bɛ min kan, a kɛyɔrɔ la an’a sigida marakɛcogo, Mohamɛdi Masetere, Karamɔgɔba Raba Mohamɛdi Sɛnki ( V ) tɔgɔla Sannakalanso Dɔnniya Ɲininicakɛda la, b’o ɲɛfɔ.        
« Seereya dɔwɛrɛ, ko waatiko kɛlɛ ka kan ka labɛn koɲuman duguba kɔnɔ.     
A bɛ ye kɛnɛ kan ko ɲɛsigijateminɛniw la ɲuman bɛ waati kalayali ɲɛbila, dɔ farali waati ko gɛlɛnbaw kɛli hakɛ an’u juguya kan, bɛ tugu min na diɲɛ kɔnɔ ani janko fankelenfɛyɔrɔw la, minnu labilalenw don ka tɛmɛ », nin karamɔgɔbadɛmɛbaga Kayen Nɔrɔmandi Sannakalanyɔrɔ la bɛ mɔgɔw ladɔnniya o la.       
Halibi lamini kan, kunnafonidila Buzuru bɛ kuma sahelikungoyali kan ani ja kɛlɛli donba diɲɛ kɔnɔ.      
Hadamadenya welelen ka jogo falen ka sin banakɔla ma.  K’a to jamaw bɛ caya ani ka kɛ dugubakɔnɔmɔgɔw ye ka taa fɛ, dɔ bɛ fara kosɛbɛ dugukolow ani banakɔla kɛnɛw labaarali kan, yaasa ka balo walima dumunikow magow ɲɛnabɔ, kasɔrɔ dugukolo minnu bɛ yen ni sɛnɛ bɛ kɛ u kan, fɛnsɔrɔ bɛ ka dɔgɔya, fɛn min bɛ na ni kɔlɔlɔ juguw ye dugukolow kan ani ka tiɲɛni kɛ banakɔla fɛn suguyaw caya la.           
O hukumu de kɔnɔ, ɲinan, sahelikungoyali ani ja kɛlɛli donba diɲɛ kɔnɔ bilala,   
“Dumuniw, 
Furabuluw,
fumafɛnw”,  masalakun kɔnɔ, yaasa ka hakililakunun kɛ cogoya kan, ka dɔ bɔ hadamadenw tɛgɛnɔ la lamini kan ani fɛɛrɛw kan k’u kɛwalew falen ka ɲɛsin sahelikungoyali ani dugukolow tiɲɛni kun jɔnjɔn ma, min ye hadamadenw ka fɛnsɔrɔko ani dumuniko ye, min tɛ ban.          
Hakilijin na, Magɛrɛbu Arabu Pɛrɛsi ( MAPU ) ye Marɔku jamana kunnafonidicakɛda ye, min sigira san 1959.
Ale ye kunnafonidibaga fɔlɔ ye Marɔku.     
A ka ca ni kunnafonidila ani kunnafonilasigiden 300 ye, min b’a kɔnɔ Marɔku ani diɲɛ ɲɛfɛ.      
MAPU kunnafonitɛmɛsira bɛ kɛ kan duuru la,
larabu, amazigebe, faransɛ, angilɛ ani ɛsipaɲɔli
K’a to a bɛ jamana bi duuru hakɛ ɲɔgɔnna kɔnɔ, bangu naani kan ani masajama marabolo bɛɛ kɔnɔ, a cakɛda bɛ kunnafoniw, lakaletaw, fɛsɛfɛsɛliw ani jalabɛnw lase jamana kunnafonidiminɛnw bɛɛ ma.
MAPU bɛ fotobaraw, baarafɛɛrɛkuraw jaw dikanyɔrɔ, kumakantayɔrɔY ani jabaraninbaara fana kɛ a sarabagaw ye.   
Mari DANBELE  -     Yetenan Keli Ondo Obiyangi, Garidi Erepibilikɛni mɔgɔ, sɔrɔdasi ka kuluninw la ɲumanw ani perezidan masurunnakɔlɔsilikɛbagaw, ani sɔrɔdasi mɔgɔ fila wɛrɛw, minnu tun sinna ka tilen ka welewelemada kunkurunnin kɛ ka taa «  jama ka muruti » ma, jamana jabaraninso la, san 15 kojugubakɛkasolabila dara olu kan, kirida y’o pereperelatigɛ AYƐFIPE ye.      
Jamanalafasakiritigɛla tun y’u si kaso laɲini.    
Zandarama duuru ani siwili kelen, u ni minnu jalakira ɲɔgɔn fɛ, olu labilala.   
O kiri jaabi, min nɔgɔyara, n’a dara laɲiniw kɔrɔ ani jalakili kunw, dira su dugutila fɛ, Liberewili Sɔrɔdasikiritigɛso kɛrɛnkɛrɛnnen fɛ.     
« Ne ka mɔgɔlafasataw nisɔndiyalen don, u ye kirisigi sebagaya W taamasiyɛn kɛ, ko tilali don a kɔfasa kan », Zan Piyɛri Munbenbe, u ka soronadonnaw dɔlakelen y’o dantigɛ AYƐFIPE ye, o min ye kiri jaabi wulili ɲini o bɛɛ kɔ.
Zanwiyekalo tile 7 san 2019, mɔgɔmurutilenkulu, min ɲɛminɛna yetenan Ondo Obiyangi fɛ, tun donna fanga la Gabon Arajo ani Jabaranin ( ƐRITEZE ) daga kɔnɔ, w’a ZEYƐRI sɔrɔdasi saba ninnu tun bɔra jabɔyɔrɔ la, a jalatigi kɛtɔla k’a fɔ a bɛ fɛ ka « jamana kisi firili » ma.
Nka mɔgɔ si tun ma tugu u kɔ, w’a fangadaraki tun taara a ɲɛjugu kan joona.       
Fangadarakila fila tun fagara lakanakɛbagaw fɛ, wa Ondo Obiyangi minɛna, i n’a fɔ sɔrɔdasi tɔw.      
dyg-gir / jhd  -    Kayi Sigi ka sebagaya kupudimali finali la, nin zuluyekalo tile 5 san 1987, ye baara ye min ɲɔgɔn ma kɛ Mali ntolatan tariku kɔnɔ.     
K’a da a kan fo yan, ale ye marabolo ntolatantɔn kelen ye, min ye nin ɲɔgɔnna koba kɛ.      
Madi Jalo kɔfɛ, nin finali tanbagaw dɔlakelen, bi, an bɛ Sigi ka nin janjon cɛɲi ŋana wɛrɛ sennɔ kan.     
A tɔgɔ ?    
Birama Tarawore, a bɛ fɔ min ma Bukari.      
Min b’a ni Madi bɔ ɲɔgɔn na, o ye k’ale kɛlen tora ntolatantɔn jogoɲumanya ɲɛmɔgɔ ye.         
Jalatigi fanlenbali, a tun b’a ntolatannaɲɔgɔnw ɲɛminɛ ladamu kɔnɔ, min ɲɔgɔn tɛ, n’a bɛ taa waati dɔw la, fo ka degelikaramɔgɔ ka ntolatan kɛcogoya yɛlɛma, k’a da ntolatan taaɲɛ kan.     
Degelikaramɔgɔ tun bɛ tɛmɛ ale fɛ, walasa k’a ka fanga sigi ani k’a ka kibaruya lase kulu kɔnɔ.     
A ka gɛlɛn ka nin jogoɲumanya setigiya ɲɛfɔ.     
Nk’a b’a jate k’o ye bɛɛjɛkan nɔkanko ye jalatigiya dafɛ, min dira a ma a ntolatannaɲɔgɔnw fɛ, kasɔrɔ ale t’u bɛɛ la kɔrɔbalen ye.       
Ka tɛmɛ a yɛrɛbakun ka tariku kan, sababu dilen bɛ an ma, ka nin zuluyekalo tile 5 kupudimali gundo bɔ kɛnɛ kan, min nana ni Mali ntolatan dakun filanan ye, an baarakɛɲɔgɔn ani kɔrɔbalen, alamahinɛna Dɛnba Kulubali la, ka fɔ la.       
Birama Tarawore kɛra ntolatanna jɔlen ye a ka ntolatanbaara kɔnɔ.    
A tara jamana ntolatantɔn kɔnɔ Salifu Keyita, a bɛ fɔ min ma Domingo, fɛ, o kɔfɛ Kijan Jalo fɛ, a banna Bamakɔ tɔnbaw ka welew ma, k’a da a kan a ka fɛn ɲininenw ma ɲɛnabɔ.    
A talen kaban meri a la, kabini a ka san fɔlɔw la Kayi Sigi kɔnɔ, a b’a ka yɛrɛminɛ sɛmɛntiya ka baara dɔ bila jigiya bɛ min na, kunfɛtaa dɔ kama danaya tɛ min na.      
A ka farikoloɲɛnajɛ ani mara baaraw segɛnnafiyɛbɔ kɔnɔ, a b’i nisɔndiya n’a ka yɛrɛmahɔrɔnya ye, min tun na se ka tiɲɛ, n’a tun sɔnna ka yɛlɛma Bamakɔ.    
Janko a bɛ jateminɛ kunanman kɛ, ntolatanna kɔrɔ dɔw balocogoya juguw kan, minnu lafilila kɛrɛfɛ.    
Birama Tarawore ye jɔnni ye ?    
A kɔrɔbayara ni ntolatan kɛli ye a wolomarabolo kɔnɔ ( Kayi, arayiw dugu ), lakɔli la ani kin kɔnɔ.     
Jɔkɔlɔsila tun don lakɔli dakunfɔlɔ kuntaala bɛɛ kɔnɔ.
K’a daminɛ san wolonwulanan na, Bukari y’a ŋaniya ka jɔyɔrɔ falen, ka bila a ka degelikaramɔgɔ ŋaniya juguya la. 
A bɛ kɛ ɲɛfɛjɔ ye, lakɔli ɲɔgɔnkunbɛnw la, ani fana kin kɔnɔ ni kannabilali jigiya ye. 
San 1975 kɔnɔ, a bɛ yɛlɛma Kayi Etuwali Filanti denmisɛnkɔrɔbaw ka kulu la, hali n’a diyanyeko tun ye ka ntolantan a dusukunnatɔn kɔnɔ, Kayiziyɛni.    
A tun tɛ se k’o lasɔrɔ, k’a da o tɔn kɔnɔnajama ka ɲɛ kan.   
A ye alaminɛ ka to Etuwali Filanti kɔnɔ, yɔrɔ min na a labanna ka don kɔrɔbalenw cɛla san 1978.
Teriyantolatan dɔ senfɛ ni Legeli Segu kin ye, degelikaramɔgɔ b’a bila kɛrɛlakɔfɛjɔ jɔyɔrɔ la, k’a kɛbaga kɔrɔ joginnen nɔnabila.     
Tuguni, Bukari ka kɛta tun falenna, nka k’o kɛ kuduyi ye kɔfɛjɔ dakun na. 
A kɔgɔcogo an’a ka kɛnɛya y’a to a ka don Kayi Sigi la, min sigira 1979.    
Nk’a ka ko daminɛ na, a bɛna janfa a sekow fɛ, Joliba ASE Seyiba Kulubali tɔgɔ dɔ ɲɛkɔrɔ.         
Teriyaɲɔgɔnkunbɛn na Sigi ni jamana tɔn cɛ, min ye sifilɛli taamasen ta, a kɛra sugo jugu de kɔni ye.    
Cogo di ?     
O don na, a ko ale y’a ɲini a ka falen ka kɔn sɛgɛnnafiyɛnbɔ ɲɛ, bawo Seyiba tun tɛ se ka minɛ, wa ale tun tɛ ka fura sɔrɔ k’a lajɔ a ka ntola weleliw an’a ka mɔgɔfila sanfɛkɛlɛw la.       
K’a da a kan degelikaramɔgɔ ma sɔn ka tugu ale kɔ, Bukari y’a kɛ i ko a joginna, ka ban ka wuli, yaasa ka ntolatan tɔ kɛ.     
A ka donni filanan ko daminɛ tasuma kɔnɔ, o b’a ni Joliba ASE bila ɲɔgɔn na, a bɛna bɔ min na ni degelikaramɔgɔ ka dusudonkumaw ye 
Nin ɲɔgɔnkunbɛn fila kɛra taasira jɔnjɔnw ye, a ka se k’i cooko i ko Sigi jogoɲumɔnya fangatigi, k’a ta a ka koɲɛdonw fɛ, ani fana a ka basigi fɛ
Birama Tarawore kɛra cɛmancɛkɔfɛjɔ teliman ye, min ye Kayiziyɛni kɔfɔjɔ jama ɲɛminɛ a ka ca ni san tan hakɛ ye.       
O ntolatanna tun tɛ, dakabanaɲɛdɔn tun bɛ min senkɔrfɔ, nka kɔnni jogoɲumanw tun b’a la, fadenw ka ɲɛfɛtaaw walew la, minnu tun b’a to a ka Sigi kɔfɛjɔyɔrɔ basigi.     
Dɛsɛkow.    Tuma bɛɛ, a labɛnnen don ka boli ka bɔ cɛmancɛsira la, ka taa a sen don a ka kɛrɛdalakɔfɛjɔw, Bakari Bore ani Daramani Sisoko, ani hali ɲɛfɛlacɛmancɛjɔ Alasani Kulibali, a bɛ fɔ min ma Zɔrizi, ka mɔgɔfilakɛlɛ la, waati bɛɛ ni se kɛra olu la.
N’a seginna a ka sokɔlɔsibaga jɔyɔrɔ la,  a tɛ dɛsɛ k’i yuuru ka taa mɔgɔ ka fan na, a bɔra ka min dɛmɛ, walasa ka dusu don o la ani k’a ka kuluɲɛmɔgɔya sigikan lakuraya.    
I n’a fɔ Sigi ka nin sɛrɛ denmisɛnw bɛɛ, minnu bɛ wele « san 1987 zuluyekalo tile 5 ŋanaw », Bukari ye dɛmɛ kɛ ka arayew dugu ka tariku sɛbɛnfuraɲɛw la cɛɲiw dɔlakelen sɛbɛn, ka tɛmɛ sanfilaɲɔgɔnkunbɛnw fɛ, ani nin kupudimali talen Bamakɔ AYƐSI Ereyali ɲɛkɔrɔ.
Nka, nin ɲɔgɔnna koba kɔfɛ, anw ka kɔlɔsi la, an b’a da kɛnɛ kan ko Kayi Sigi tɔn man kan ni falatɔya ye, a bɛ min kɔnɔ.      
A jɔyɔrɔ tɛ tigɛda filanan ye, k’a da a kan tariku bɛ ale la.       
Tigɛsɔnya kɔlɔlɔw don nin san 1987 sɛrɛ sanunaman ma wa ?   
A m’a kɔ don tɔn na wa ?    
Boli don Jɔyɔrɔtigiya ɲɛ wa ?
Birama Tarawore, a bɛ fɔ min ma Bukari, min kɛra nin Kayikajɛkulu, cɛsirilen, jalatigi ye, tɛ fara anw ka ɲininkaliw kan, jalakili dɔw bɛ min kɔnɔ.         
A tigɛlen don a kan, an’a b’a dantigɛ ko mɔgɔ tɛ se k’i miiri ko Sigi maakɔrɔw bɛ se k’a bila, u kɛlen kɔ ka tɔgɔ di a ma cogoya gɛlɛnw kɔnɔ.    
Taamaw ani jigiyɔrɔ kɛcogo juguw.     
Ntolatanna kɔrɔw ŋaniya ka Sigi dɛmɛ fanga tɛna dɔgɔya abada.      
K’a kɛ dɔrɔn, Kayika dɔw tɛ fɛ k’u ye tɔn dafɛ.    
Bawo, nafoloko sew t’u ye ka Sigi kɔkɔrɔdon.      
Yann’o cɛ, tɔn bɛ ka to tigɛda filanan dibiw kɔnɔ.    
Nin y’a san bi saba ni naani ye ni Sigi ye kupudimali ta .     
Nin finali in labɛnna cogo di ?      
Kayiziyɛni ka sebagaya jukɔrɔlaw ye jumɛn ye ?       
« An ka jaabi ɲumanw tugulen kɔfɛ ɲɔgɔn na, ka sin SEWOBE ( 2 – 1 ),  Kulukɔrɔ Ɲanan ( 2 – 1 ), Moti Debo Kulɔbu ( 2 – 1 ) ma, an laban y’a jate ko kupu b’an tɛgɛkɔrɔ.           
A ko ɲɛnamayɔrɔ kɛrɛ, w’a tɔ tɛna se ka bɔ dɔwɛrɛ la danyɛrɛla kɔ, i ko a fɔra ani ɲɔgɔn cɛ, an ka jɔkɔlɔsila Lasina Kulibali fɛ.         
Tɔn wulila ka na Bamakɔ, bɛɛlajɛlen ka nisɔndiya hakilila kɔnɔ.  
An selen Kati, Kayikaw, minnu sigilen don Bamakɔ, y’an ta ka taa so dɔ kɔnɔ Jelibu la.    
Wa, fo ka ntolatan don se, ntolatanna si ma bɔ kɛnɛ ma, ntolatankɛnɛ filɛlen kɔfɛ.     
N tɛ yamaruya dilenw kun dɔn, nka yɛrɛminɛ tun ka kan ka kɛ kosɛbɛ k’a da siratigɛ caman kan.      
Ne t’a dɔn tiɲɛ na, aw bɛ ka kow jukɔrɔla minnu kofɔ.      
A siratigɛ la, baara, 
dannaya ani dusu dama de bɛ nɔ bɔ.    
O de tun ye Kayi Sigi ta ye a waati la.    
Sɛgɛsɛgɛlikunnafonidila, An y’a mɛn k’ale Bukari kelen de ye somakɛ denmisɛn dɔ kofɔ degelikaramɔgɔ, alamahinɛna Jɔnkunda Kulibali, a bɛ fɔ min ma Antoniyo, ye.       
Lɛrɛ 72 ka kɔn Bamakɔ taali ɲɛ, u taara domayadɔnnikɛla fɛ, min y’a ɲini fɔlɔ degelikaramɔgɔ fɛ a ka saraka dɔ bɔ.     
O baara kɔfɛ, a ye fɛn dɔ di degelikaramɔgɔ ma, min tun ka kan ka kɛ tɔn bɛɛ koliji la, ka kɔn waati yɛrɛ ɲɛ ni tɔn bɛ bɔ ka taa ntolatankɛnɛ na nin finali don na.       
Ka tɛmɛ o kan, somakɛ denmisɛn ye Antoniyo ladɔnniya ko mɔgɔ joginnen kelen bɛna sɔrɔ nin finali senfɛ, nk’a y’i teliya k’a hakilatigɛ k’o bɔnɛ tɛ Kayi Sigi ntolatanna si kunkan.     
Kuma laban na, a ye Kayikaw ka sebagaya ɲɛbila.    
Tiɲɛ na, ko kɛcogoya bɛna a ka filɛliw tiɲɛtigiya, juguman na, ko ye mɔgɔ min sɔrɔ nin finali la, o kɛra Ngɔsɔnw ka cɛmancɛkɔfɛjɔ Mamadu Ba ye. 
Kolokari bɛn’a sɔrɔ, w’a bɛ bɔ Ɔminisipɔri ntolatanyɔrɔ la banabagatɔtamobili kɔnɔ. 
O tuma, Sigi ntolatannaw ka latigɛ, ka ban ka taa finibilasow kɔnɔ, tun tɛ gansan ye.
Ɲɛmɔgɔw ani Kayika, minnu sigilen don Bamakɔ, tun ye ko bɛɛ boloda.    
Finali kɔfɛ, san min bɛ da a kan, Sigi bɛna Afiriki kupusebagaw ka kupu tan.        
A senbɔra a la kabini tako fɔlɔ la, Saralon Ereyali Erepibilikɛn fɛ.     
Filanibin kɔfɛ Bamakɔ, o jaabi tɛna bɔ a nɔ na seginni ntolatan na, wa penalititanw kɛra ka tɔn fila bɔ ɲɔgɔn na.      
Birama Tarawore ye furu kɛ, ani den wɔɔrɔ fa don, cɛmannin saba bɛ minnu na.       
San 1995 de a y’a ka farikoloɲɛnajɛ sɛgɛnnafiyɛnbɔ ta, san tan ni duuru ntolatanbaara kɔfɛ Sigi cɛmancɛkɔfɛjɔ kɔfɛjɔyɔrɔ la.    
K’a ta san 2006 la ka taa san 2010 na, a ye tɔn fɛɛrɛko labɛnbagaw bilasira, yaan’a k’i senbɔ kun kama minnu fɔra sanfɛ.        
Diɲɛnatigɛ la, a tɛ dɔwɛrɛ fɛ ni ntolatan tɛ an’a tɛ janfa fɛ fiyewu.
K’a ka miirina ɲumanw fɔ, a bɛ Sanfilaɲɔgɔnkunbɛn finali kofɔ Sikaso san 1983, Sigi ka sebagaya Ɛsitadimaliyɛn kan ani san 1987 Kupudimali finali.     
A ka miirina juguw,
Sigi bugɔli gɛlɛn min kɛra Joliba fɛ Kayi, san 1985, ni kuru 7 ani 0 jaabisɔrɔ ye, senbɔli kupusebagaw ka kupu la, a joginni o ɲɔgɔnkunbɛn senfɛ.
O. Oroze   Nɛgɛjurusira  ( 00223 ) 63 88 24 23   -   
Ɲɛnaminifɛnw Kɛlɛli Cakɛdaba ( OSEYƐSi ) ye buguli kɛ tuguni.       
Kumalaselisɛbɛn dɔ kɔnɔ, min bɔra arabadon zuwɛnkalo tile 9 san 2021, a cakɛda ɲɛmɔgɔdankan ye kunnafoni di mɔgɔ dɔ kan, min bisigilen don dɔrɔgufeerela ye.     
« Kokayini » kilo 1,4 min jagowari bɛ bɛn sefawari miliyon 46 ma ani warijɛ sefawari miliyon 19 170 000.     
O ye don fɛn minɛnenw ye, minnu sɔrɔ ɲɛnaminifɛnw kɛlɛli cakɛdaba ɲininikɛla mɔnenw fɛ.     
Fɛn ani wari sɔrɔla faransika ni maliden bara, min sigilen don Bamakɔ, Hamudalayi ASEYI 2000 kin kɔnɔ.      
A baara kɛra zuwɛnkalo tile 3 laban na, nɛgɛkanɲɛ 16 fanfɛ.    
Sigannamɔgɔ dɔ bɛna minɛ. 
Banba Tarawore tɔgɔ ko don, faransika ni maliden, min si bɛ san 35 la, n’a jalakira ni jamanaw cɛ kokayini yuruguyurugufeere ye. OSEYƐSI ɲɛmɔgɔdankan y’a ɲɛfɔ, k’a sigannamɔgɔ dɔnnen don Cakɛda ka baaradenw fɛ, k’a da a kan a minɛna OSEYƐSI bolofara fɛ, min bɛ Modibo Keyita tɔgɔla Pankurunjiginkɛnɛ na, san 2014.          
A fɛn sɛgɛsɛgɛra k’a sɔrɔ kokayini ye, OSEYƐSI sɛgɛsɛgɛlikɛla telinw fɛ ni k’a sɛmɛntiya Jamana kɛnɛyako koɲɛɲininiso fɛ.   
Taa kɛlen n’a ye Kiribolofara kɛrɛnkɛrɛnnen jamanalafasalisariyatigi ɲɛkɔrɔ, a sigannamɔgɔ jɔra a ka jamanaw cɛ yuruguyurugufeere cogoya la, OSEYƐSI ka fɔ la.      
A fɛn minɛnen tun ka kan ka lase Faransi ani Konowari, a ka kumaw la.       
Mamadu TOGOLA / maliweb.net  -   Kabini waati dɔ la, sojɔminɛnw sɔngɔw ye sannayɛlɛna ta an ka jamana kɔnɔ.       
O sɔngɔyɛlɛn ma kɛ kɔlɔlɔntan ye sojɔminɛnjagolaw ani janko sannikɛbagaw kan.   
Ko cogoya, min bɛ wele bila jamana ɲɛmɔgɔbabaw ma.    
Janko dɔ bɔli, min fɔra sɔngɔw la, tora fɔli dama de la.      
Sɔngɔw yɛlɛnni kɛra delinako ye an ka jamana kɔnɔ.
K’a fara magoɲɛfɛn fɔlɔw kan, sojɔminɛnw ani dɔwɛrɛw de balala ka farankan jugu kɛ u sɔngɔw la sugu kɔnɔ.     
O la, siman tɔni sɔngɔ bɛ dɔrɔmɛ 25 000 la, ani  bɔrɔ kelen sɔngɔ , dɔrɔmɔ 1 200. 
Baarakɛminɛmisɛninw feereyɔrɔ sigilen na Fajigila,  Seyidu Kulibali ( a tigi ), ye nin sɔgɔnw yɛlɛnni ɲɛfɔ, k’a kun kɛ ko izini fila datugulen don Mali la, fɛnbaarata dɛsɛ kosɔn.      
Kelen wɛrɛ datugulen don Senegali.     
O senfɛ, bi, izini kelen de bɛ minɛnw di Mali jagokɛla bakurubafeerekɛbagaw ani kelenkelenfeerekɛbagaw ma. Baarakɛminɛmisɛninw feereyɔrɔ kelen in kɔnɔ, Nɛgɛ n° 12, min ɲɛcogo ye fɔlɔ, bɛ feere dɔrɔmɛ 750 a nɛgɛbeere kelen,  min ye ɲɛcogo 2nan ye, dɔrɔmɛ 680, ani ɲɛcogo 3nan, dɔrɔmɛ 640.         
K’a jate ko Baarakɛminɛmisɛninw feereyɔrɔ 5 de bɛ Seyidu Kulibali bolo, minnu na 4 bɛ Bamakɔ ani 1 bɛ Kita.    
O kan kelen bɛ Kefa Jara da, jagokɛla bakurubafeerekɛbaga Kati Malibugu la.  
Ale bara, dɔ farala sɔngɔw bɛɛ kan. 
Nɛgɛw  ta fan na, minnu bɛ don sojɔ la, « Jara n’a balimakɛ ka baarakɛminɛmisɛninw feereyɔrɔ » a koɲɛnabɔla y’a dajira ko nɛgɛ geren n° 12 ye dɔrɔmɛ 1200 ye nin waati la.   
Min ye nɛgɛ gansan n° 12 ye, na tun bɛ dɔrɔmɛ 650 la, sisan a bɛ 700 la.
Jarakɛ ka kumaw la, Senegali nɛgɛ n° 10 tun bɛ feere dɔrɔmɛ 380, sɔngɔw yɛlɛnni kosɔn, o nɛgɛ bɛ feere sisan dɔrɔmɛ 480.     
Mali ta ( nɛgɛ : 10 ) min tun bɛ dɔrɔmɛ 320 na, kɛra dɔrɔmɛ 360 ye sisan.    
Ka segin ka na sɔngɔw yɛlɛnniko la, k’a jate ko a tɛ kalo 5 bɔ, siman tɔni tun bɛ dɔrɔmɛ 18 000 na.      
Sisan siman tɔni sɔngɔ yɛlɛnna. 
Siman tɔni bɛ feere dɔrɔmɛ 23 000 ( siman min bɛ bɔ Mali la ) ani dɔrɔmɛ 24 000 ( Senegali ta ).     
O danfara kelen don simanw bɔrɔ kelen-kelen sɔngɔw cɛ dɔgɔfiyɛ la : Senegali siman bɔrɔ kelen bɛ dɔrɔmɛ 1200 la ani Mali ta bɛ dɔrɔmɛ 1 150 la.
Waatiw bɛ kɛ ni sigida sugufiyɛ bɛ fa siman na. 
O sababuw la,   
Mali siman ani Senegali ta bɛ feere sɔngɔ kelen na, Kefa Jara y’o da tulow kan. 
O ko cogoya kɔlɔlɔntan tɛ feerekɛlaw ni sannikɛlaw bɛɛ kan.    
« Ni sɔngɔw yɛlɛnna tan, an bɛ feere kɛ k’a dɔgɔya kɔrɔlen ye.   
K’a da a kan, minɛnw bɛ dɛsɛ, sannikɛlaw tɛ na ka caya », a y’o fɔ ni nimisa ye.
Yaan’a ka Mali ɲɛmɔgɔw wele ka nin gɛlɛya don ba la, ni sɛbɛ ye.    
«  Nin ko cogoya ye fiɲɛ bila ne la kosɛbɛ sɔrɔko la
Ni n tun bɛ se ka n ka sojɔ lajɔ, n tun b’a kɛ.    
N tɛ se ka n ka sojɔbaara lajɔ, bawo sɔɔni san belebele waati bɛna se.
Nin y’a kalo saba ye, ne tun bɛ siman tɔni san SEFAWARI dɔrɔmɛ 18 000,      
wa bi, n b’o tɔni kelen san SEFAWARI dɔrɔmɛ 25 000. 
Jamana laban bɛ taa min ?     
Fo ka dan sigi nin ko cogoya suguw la an ka jamana kɔnɔ, min bɔgɔ fɛgɛyalen don ni gɛlɛya caman ye », Mohamɛdi Sangare, dutigi, y’o seereya an ye.       
Waati min na an bɛ ka nin sɛgɛsɛgɛliw kɛ, gɔfɛrɛnaman ye kumalasesɛbɛn bɔ, min bɛ sojɔminɛnw sɔngɔ jiginni dantigɛ, janko siman, min tɔni seginna ka na dɔrɔmɛ 19 000 na.    
A mana kɛ fɛn min ye, ko kelen jɛlen don, nin sojɔminɛnw sɔngɔw jiginni latigɛli tɛ ka kɛ kɛnɛ kan fɔlɔ, w’a ma labato fiyewu sugufiyɛ kɔnɔ.     
Mayimuna Sidibe fɛ  -    Bolifɛn sen fila, mototakisiw walankatalen don Bamakɔ sirabakanboli kɔnɔ. 
U bɛ ta Bamakɔka caman fɛ. 
Nin taamafɛɛrɛ kura baarasariya kama, minisirisariya tara, min bɛ se ka forobasiraw dayɛlɛ Bamakɔ disiriki kɔnɔ nin mototakisiw ye.     
San kelen nin jamanakuntigisariya talen kɔfɛ, a bɛ i ko a filila senw kɔrɔ.          
Jɔnni nɔ don ?    
Mali la, sɛbɛnw ani sariyaw tila bɛɛ lasirannenw don ani u tɛ ka labaara a ɲɛma.
Minisirisariya min bɛ tali kɛ mototakisiw baarasariya kan tɛ i n’a fɔ a bɛ ka kɛ a damanako ye nin sira la.       
Tiɲɛ don ko nin mototakisiw ye Bamakɔkaw ka taama nɔgɔya, ka sariyaw ta, o tun kɛra ko ye, min ka kan ka kɛ.       
O de la, san 2020 desanburukalo la, minisirisariya dɔ tara.     
A fɔlen don a sariyasen 3 la ko bugunatisɛbɛn ( karitigirizi ) ani nimorosɛbɛnnɛgɛ ka kan ka kɛ mototakisiw la.      
Bugunatigɛnimoro fana ka kan ka kɛ a la, min bɛ sɛbɛn nɛgɛ kan.     
O nimoro bɛna kɛ finman ye, sɛbɛnyɔrɔ ɲɛ nɛrɛman sanfɛ moto ɲɛfɛla la, n’a bɛ di Bamakɔ disiriki meri fɛ.    
A lakɔlɔsili bɛ mɔgɔ kamanagan, bawo nimoro tɛ mototakisiw la.    
A bolifɛn  ɲɛ « nɛrɛman » ta fan na, polisiw b’o kɛ kun ye ka wari minɛ mototakisibolilaw la.  
Labɛnminɛn tɔ ye, ko kɔfilɛlidungare kelen, ani sigiyɔrɔ fila, a dɔgɔyalen ( bolibaga ta ani taamaden ta ), sendayɔrɔ sen fila, taamaden kama, yeelen minnu bɛ mɛnɛ ani motobolifugulan fila ka kan ka sɔrɔ u la.   
A bɛ i n’a fɔ o dɔnnen tɛ, bawo, o labɛnminɛnw batobaliya bɛ ɲɛw labɔ.        
Sariyasen 7 fana t’a damanako ye nin sariyasɔsɔ la.    
Damatɛmɛboli bɛɛ kɔnnen don mototakisiw ye.     
Bi, mototakisiw dɔnnen don n’u ka damatɛmɛboli ye, minnu bɛ sirabakankasaaraw sababuya.      
Ani fana doni bɛɛ kɔnnen don, min tɛ bɛn baarasariya la, mototakisi ye.
Lakɔlɔsili ye ko nin bolifɛnw bolibagaw bɛ mɔgɔw ta fo saba.      
A minisirisariya tɔgɔ, min tun ka kan ka labaara Bamakɔ disiriki meri sekeretɛri zenerali, Sirakanboli baarakɛkulu kumandan, Bamakɔ disiriki marabolo dugumataamaw ani bajikantaamaw ɲɛmɔgɔ ani Sirakanboli ni dugubakɔnɔtaamaw ɲɛnabɔli ɲɛmɔgɔ fɛ.
U tolen bɛ boboya la, ka sin nin damatɛmɛw ani nin minisirisariya labaarali ma.     
Nin baarasariya batobaliya juguya ɲɛkɔrɔ, wajibi don ka kokɛtaw kɛ, minnu ka kan, bawo sirakanboli nɔgɔyali an’a taamabagaw ka lakana dulonnen bɛ a la.          
Basidi SINPARA.    
Diɲɛ Ntolatan Federason Tɔnba ( FIFA ) ye Jamana musow ka tɔnw ka kulusigi laban labɔ jumadon.       
Nin kulusigi yeelen na, a bɛ ye ko Mali Samatasɛgɛ musomanw ma ɲɛtaa sɔrɔ ka sanga u ka jɔyɔrɔ kɔrɔ ma.  
Laada labatora, Afirirki sanfɛjɔyɔrɔ 3 minɛnen don halibi Nizeriya, Kameruni ani Afirikidisidi fɛ, minnu, ka bɛn u kelenkelenna ma, ye  38nan, 52nan ani 55nan ye diɲɛ kɔnɔ.    
K’a kɔdon o la, Gana musolakaw b’u nisɔndiya n’u ka jɔyɔrɔ 4nan ye bangu kan ani diɲɛ ta 59nan ye.       
Ani fana Konowari, min bɛ taa ɲɛfɛ ni jɔyɔrɔ kelen ye diɲɛ kɔnɔ, n’a kɛtɔ ye k’i jɔ jɔyɔrɔ 61nan na ani 5nan Afiriki. 
Teriyantolatan fila sababu la Zɔridani fɛ, Tinizi ye jɔyɔrɔ fila saalo, n’a kulusigili ye jɔyɔrɔ 6nan na Afirirki ani 77nan diɲɛ kɔnɔ.     
O cogo kelen bɛ Marɔku musolakaw bolo, nka olu tɛ taa ɲɛfɛ ni dɔwɛrɛ ye jɔyɔrɔ kelen kɔ, u ka sebagayaw sababu la 3 – 0 ani 3 – 2 ka sin Mali Samatasɛgɛw ma.    
Kuma kɛtɔla Samatasɛgɛ musomanw kan, olu ye 9nanw ye Afiriki, nka 84nan diɲɛ kɔnɔ.     
Nin jɔyɔrɔ bɔra Mali gosili fila la, FIFA ka don senfɛ, Marɔku musolakaw ɲɛkɔrɔ. 
Laban na, nin kɔsalakulusigi Afiriki sanfɛjɔyɔrɔ 10 kɔnɔ, Alizeri bɛ jɔyɔrɔ 10nan na ani diɲɛ ta 86nan na.         
Diɲɛ dakun na, Lamɛrikɛnmusow bɛ kulusigi ten kan halibi, ni kuru 2197 ye.      
U nɔkandalen don Alimanmusow fɛ ni kuru 2073 ye ani Faransi bɛ sebagajɔbanbali lasɔrɔ ni jɔyɔrɔ kelen tali ye ni kuru 2039 ye, Peyiba ɲɛ, 4nan ni kuru 2035 ye.   
K’a jate ko musow ka kulusigi nata bɛna bɔ jumadon utikalo tile 20 san 2021.     
D. Gindo  -   « Tɔrɔnpu Kolabɛnjɛkulu », Donali Tɔrɔnpu ka du jɛkulu, an’a ka nafoloko ɲɛmɔgɔ bɛna jalaki, nin alamisadon zuluyekalo tile 1ɔlɔ, ni wusuruko sariyasɔsɔw ye, Niyɔriki lafasalisariyatigi fɛ, Lamerikɛn kunnafonisɛbɛn caman b’o sɛmɛntiya, u kɛtɔla ka segin a gafe masurunnakunnafonisunw ka kuma kan.                 
Woli Isitiriti Kunnafonisɛbɛn,      
Niyɔriki Tayimu ani Wasintɔni Pɔsiti ka fɔ la,     
a jalakili bɛ tali kɛ nafamafɛnw minɛnnaman dili ma baarakɛjɛrɛkuluba ɲɛɔgɔ ma, Alɛni Wɛselibɛrigi, Donali Tɔrɔnpu ka mɔgɔ tilenw la tilen, n’u bisigilenw don k’u ma dantigɛ wusurutigi bara.      
Alɛni Wɛselibɛrigi tun ka kan ka jira kiritigɛla dɔ la, nin alamisadon in na, min bɛna jalakilikunw fɔ a ye, minnu b’a kɔ, lamerikɛnw ka kunnafoniminɛnw k’a fɔ la.    
Jalakilisɛbɛn ka kan ka forobaya o tuma.  
Lamerikɛn perezidan kɔrɔ n’a ka du mɔgɔw man kan ka jɔrɔ, hali n’a kɛra kun fɔlɔ la, jamanalafasasariyatigiw fɛ, minnu bɛ sɛgɛsɛgɛliw la, kabini san fila soko cakɛda kan, min bɛ dakabana loteliw ani « gɔlufu kulɔbuw » kow fana ɲɛnabɔ.      
Alɛni Wɛselibɛrigi jalakili b’a ɲini, mɔgɔ caman fɛla la, k’a bila gɛrɛntɛn kɔnɔ, yaasa a ka sɔn baaraɲɔgɔnya ma ni sɛgɛsɛgɛlikɛlaw ye, walasa ka fɛn caman lase jalakili ma. 
A ɲininkalen, nin y’a dɔgɔkun caman ye, walasa a k’a dantigɛ ni nɔminɛniw tun bɛ se ka kɛ tiɲɛ na, kiritigɛjama dɔ ye sira di Manatani lafasalisariyatigi, Sirisi Wansi, ma, a ka taa ɲɛ, donnadujɛkunnafonidisɛbɛn saba ka fɔ la.     
Nin jalakiliw, n’u tiɲɛtigiyara, bɛna kɛ kolatiɲɛ ye Donali Tɔrɔnpu bolo, min bɛ k’a da tulow kan k’ale bɛna se ka kɛ cɛbɔ ye san 2024 perezidansigikalata la.        
A bɛ to ka ye kosɛbɛ politikikɛnɛ kɔnɔ, ka to Pariti Erepibilikɛn cɛkunba ye ani a seginna, dɔgɔkun tɛmɛnen, k’a ka kumalasigibaw daminɛ, minnu y’a ka kokɛcogo ye.        
Arabadon, a tun bɛ ka taa Mɛkisiki dancɛ la, k’a nɔkanda demokarati Jo Bayidɛni ka tuganlataama politiki lagosi. 
Munna taafan tɛ Jo Bayidɛni na kelen.   Perezidan kɔrɔ, min sigilen don Fuloridi sisan, ye nin Niyɔriki kirisɛgɛsɛgɛliw mankutu, ntɛnɛdon, ni toli ye waatiw bɛɛ subagamusofɛlɛbɔli la belebeleba la. 
A tun ye demokarati jamanalafasasariyatigiw jalaki fana k’u labɛnnen don ka ko bɛɛ kɛ ka garan don ale ka politikicɛsirikow la,        
ni taali ye, fo ka don filiw kɔnɔ baara siratigɛ la.       
Jatebɔli kalan kɛbaga, Alɛni Wɛselibɛrigi, san 73, y’a ka baarawaati fanba kɛ Tɔrɔnpu ka du soko masabajamana kɔnɔ, a donna min kɔnɔ 1973 san na.      
Tuma min na Donali Tɔrɔnpu donna So-Jɛnin na 2017 san na, a tun bilala ka Tɔrɔnpu Kolabɛnjɛkulu kow ɲɛnabɔ ni perezidan kura denkɛ fila ye, Eriki ani Donali Ncinin.        
Ko goniw dɔlakelen, Sogɛli Kokala Mayiga ka gɔfɛrɛnaman bɛna kɛ k’i jɔ ni min ye, siga t’a la, o ye diɲɛnatigɛ gɛlɛya ye. 
A bɛ ɲini ka kɛ sɔrɔmankannintigiw bolo ( kuma tɛ sɔrɔdɔgɔmannintigiw ma ), k’u tɛ se k’u ka sanniw kɛ Bamakɔ sugufiyɛw ani bitikiw kɔnɔ.
Fɛn bɛɛ da ka gɛlɛn, ka kun kɛ dɔ farali kɔni ye sɔngɔw kan an ka sɔrɔbaarakɛbagaw, wayew, baganmaralaw fɛ, 
K’a da a kan sannikɛla caman tɛ se ka faamuya sɔrɔ ko an yɛrɛw ka fɛnw bɛ to ka sannayɛlɛnnan ta kasɔrɔ kun jɔnjɔn t’a la.    
Siranɲɛ la, dimin, minnu bɛ n kan sisan n senkuru la, kana yɛlɛma ka kɛ sentiɲɛ senkurubadimin banbali ye, n ka dɔgɔtɔrɔ ye n laadi n ka dɔ bɔ fɛn dɔw dumuni na, janko sogo bilen.   
O ye n bila nunkɔrɔyɛlɛ la, k’a da a kan ne t’a dɔn Maliden joli, walima Bamakɔkaw dɔrɔn, bɛ se k’u yɛrɛ bila sogodun na tuguni, sɔngɔ kosɔn.     
Nin ye baro ye, an balala min na san bi wɔɔrɔ mɔgɔkɔrɔba fila ni ɲɔgɔn cɛ Lafiyabugu ( Bamakɔ disiriki komini 4nan ) barokɛyɔrɔ dɔ la. 
Barow bɛ sigi sogosɔngɔ gɛlɛya yɛrɛ de kan kabini kalo damadɔ, janko denbayaw, dɔgɔfiyɛw kɔnɔ ani bɔlɔlɔ barokɛyɔrɔw kan.      
Wa k’a kɔdon sɔngɔ fɔlenw la dɔgɔkun tɛmɛnen, Jamana jagoko ani ɲɔgɔndanko ɲɛmɔgɔyaso ( DEYƐNISESE ) fɛ, an yɛrɛbakunw ye sogo kolontan san Bamakɔ sefawari dɔrɔmɛ 700 hakɛ la, a kilo kelen.     
Ni sogosɔngɔ gɛlɛyali ye, mɔgɔ caman tun y’i ɲɛsin jɛgɛ ma. 
Nka, ni kɔgɔjijɛgɛ sɔngɔ yɛlɛnna, minɛnw lanaliw jɔli kosɔn, minnu sirilen bɛ IYƐNITEYƐMU ka baarabiladonw na, mɛkalo tɛmɛnen, mɔgɔ tɛ se ka bajɛgɛ sɔngɔ yɛlɛnni ɲɛfɔ, an kumaɲɔgɔn dɔ b’a dusu bɔ tan.     
Nin dɔgɔkun na, bajilantɛbɛn kilo bɔra sefawari 400 na ka taa 500 la, ne ka feerekɛla fɛ.     
Nin y’a dɔgɔyalen san wɔɔrɔ ye ni ne bɛ jɛgɛ san a fɛ, w’a siɲɛ fɔlɔ de ye nin ye ni n bɛ kilo san  nin sɔngɔ la, a b’o kofɔ.      
Nin kumafalenw y’an hakili jigin baro wɛrɛ la, min tɛmɛna, zuwɛnkalo tile 7, an ni muso dɔ cɛ, min tun natɔ don ka bɔ Lafiyabugu sugu la.      
An bɔtɔ SEYƐSIKƆMU la, an tun taara yɔrɔ min na kowidi dizinɛfu boloci kɛko filanan kama, an ye muso dɔ ye,  min si birintira dɔɔnin, a bɔtɔ sugu fanfɛ.        
A ye fɛn fɔlɔ min jigin an kɔnɔ, o kɛra ko, siga t’a la, a bɛ sɔrɔ a tun ka nasɔngɔ tununna.    
N fa, n ka nasɔngɔ ma tunun n bolo, nk’a wari tɛ mago bɛrɛ ɲɛ tuguni an ka suguw kɔnɔ, a ko an ma ten, a bɛ ɲini ka ɲɛji bɔ.      
Sɔngɔw bɛ ka yɛlɛn, ka dɔ fara gaw ka faantanya kan. A tɛ san kelen bɔ, an ka dutigi ye dɔ fara don bɛɛ musakaw ( DEKI ) hakɛ kan siɲɛ saba.     
Nka, sɔngɔw tɛ yɛlɛnni dabila, a nimisara o la.      
Walasa k’a dusu saalo, an ye dɛmɛ fitinin dɔ kɛ a ye, k’a to a ka se ka segin sugu la, k’a ka sanniw dafa.
Nka, ko cogoya ta fan na, nin muso sɛgɛnbagatɔ ye min kofɔ, i n’a fɔ ga caman, nin dɛmɛ tɛ dɔwɛrɛ ye bolonkɔni fila cɛ cɛncɛnnin kɔ kɔgɔjiba kɔnɔ.       
Ani k’o kɛ, k’a da a kan sɛgɛn bɛ fan bɛɛ fɛ.     
Kabini kalo damadɔ sisan, sɔngɔw bɛ ka yɛlɛn an ka suguw kɔnɔ, Bamakɔ taw kɔni kɔnɔ.       
Ani o bɛ ɲini ka kɛ bɛɛ ka magotɛkola kɔnɔ, lakɔlikaramɔgɔmuso dɔ y’o dantigɛ.     
Sogo, jiridenw ani fɛn kɛnɛw, tulo, finfin, malo, ɲɔ, keninge, tiga, lemurukumunin…, 
Foyi tɛ se ka san Malidenw fanba fɛ.        
A tɔɔrɔ bɛ bɛɛ kan, seereya caman ka fɔ la, minnu sɔrɔla jamanakɔnɔna duguw  kɔnɔ.     
Mun ka kan ni kɛli ye ?     
Fili ye, tuma bɛɛ, k’a makɔnɔ gɔfɛrɛnaman ka wale dɔ kɛ.     
O ye ka ɲinɛ ko mɔgɔ minnu ka kan ka sugu ɲɛnabɔ, misali la, bɛ se ka sogo san, hali ni kilo sera sefawari dɔrɔmɛ 1000 ma, walima ka tɛmɛ o kan.      
Anw, sannikɛlaw, de ka kan k’an jɔyɔrɔ fa, walasa an ka bonya nin jagokɛla lankolonw fɛ, kumaw tɛ ban minnu da, ka tiɲɛ di u ka sonyali labɛnnen ma, Lamini, san bi wɔɔrɔ mɔgɔkɔrɔba dɔ, b’o lase.       
Sonyali don !        
N’o tɛ, k’a ɲɛfɔ cogo di ko Konowarikaw bɛ sogo san da nɔgɔn na ka tɛmɛ Bamakɛkaw kan, kasɔrɔ u b’an ka baganw de ta ka taa.      
K’a kɛ dɔrɔn, o jamana kɔnɔ, ɲɛmɔgɔw bɛ yen, minnu bɛ hami, tiɲɛ na, ni sannikɛlaw ye, sira bɛɛ fɛ, a b’o ɲɛfɔ an ye.      
A bɛ kuma kumandansariya kan, min bɛ misisogo sɔngɔ sigi Korogo ( Konowari kaɲaka ) kubeda kɔnɔ an’a maraduguw.         
Mara ka taabolo, min waleyali bɛ lakɔlɔsi polisi ani zandarama fangaw fɛ, kabini san 2021 zuluyekalo tile 14.     
O bɛ se ka kɛ Mali la wa ?       
Afirirki tilebinyanfan sɔrɔko ani wariko kelenyatɔn ( IYEMOYA ) bagankulu la belebele bɛ jamana min bolo an’a jɔyɔrɔ filanan bɛ min bolo Afiriki tilebinyanfan jamanaw ka sɔrɔko tɔnba ( SEDEYAWO ) kɔnɔ, Nizeriya kɔfɛ,     
An ka jamana kɔnɔ, kɔlɔsili kɛlen ko gɔfɛrɛnaman bɛ nɛgɛnni ani kumabafɔ la waati bɛɛ, mɔgɔba dɔw y’u kan kɔrɔta walasa ka jamaw lakana.    
O cogo de la, an y’a mɛn ko Welesebugu, u ye sogo koloman kilo sɔngɔ sigi sefawari dɔrɔmɛ 400 na.  
A ɲininen don wayew fɛ, minnu tɛ se ka sogo feere o sɔngɔ la, u k’u senbɔ feere la.     
N’o kɛra tiɲɛ ye, misali don, min ka kan ka hakilila di sigidaɲɛmɔgɔw ani laadalaɲɛmɔgɔw ma.
Foyi tɛna yɛlɛma n’an sigilen bɛ yan k’an bolow da ɲɔgɔn kan, kasɔrɔ an tɛ foyi kɛ.    
O n’a ta bɛɛ, an tigɛlen don a kan ko ni wulikajɔ yakubayalen ma kɛ an fɛ, nin mɔgɔ ninnu bɛ to u sago kɛli la an na.    
Ne bɛ hakililadi kɛ, misali la, musow bɛɛ ka ɲɔgɔn sɔrɔ tile kelen yɛrɛmahɔrɔnya bɛdaba kan, an k’an lankolon bila ka nin jagokɛla dugaw danga an’u jɛɲɔgɔnjugu, minnu bɛ marabaara kɔnɔ, cɛsamuso dɔ y’o fɔ an ye, min y’a tiɲɛtigiya ko a ka gɛlɛn ale bolo bi, ka dumuni kɛko kelen ɲuman latigɛ a ka denbaya ye, don o don.      
Balo tɛ Maliden bolo.   
Malidenw bɛ ka sa.     
Sannikɛlaw donyɔrɔ banna. 
Foyi sanni tɛ kun sɔrɔmankannintigiw la.
Nka Jamana ɲɛmɔgɔya la, mɔgɔ si t’a kuma fɔ. 
N’an ma bɔ ka kofɔli kɛ, nin politikimɔgɔw bɛna to k’an joli min, u n’u jɛɲɔgɔnjuguw, ntegejuguw dogolen ka kɛ sɔrɔ baarakɛbagaw ye, balimamuso dɔ y’o labɔ bɔlɔlɔ barokɛyɔrɔw kan kɔsa nin na, walasa ka murutili boloda.     
Hakilila ɲumanba, mɔgɔ bolo, min b’a dɔn nburuko murutili kɛra min ye jamanaw kɔnɔ, i n’a fɔ Tinizi, Sudan.      
Aw dun ?     
Fo yɔrɔ jumɛn, aw bɛna to ka nin balo magoɲɛfɛn fɔlɔw yɛlɛnni ku, minnu bɛ kunkolo tiɲɛ, kasɔrɔ aw ma fɛn kɛ ?    
Nabi  -    Ɲɔgɔnfaamuya, min sɔrɔla bɛn bɛnkansɛbɛn bolonɔbilalaw fɛ, bɛn bɛnkansɛbɛn kɔlɔsilikɛjɛkulu ka ɲɔgɔnye baaraw laban na, n’a foli kɛra, i ko lafiyada Mali jamaw fɛ, u ka danfara kɔnɔ.        
Malidenw bɛɛlajɛlen 
ye foli kɛ nin kibaruya la, min nana i kɛ, i n’a fɔ laban na, jigiya ka segin ka bɛn lasɔrɔ, k’a ko ban pewu, jamana kelen denw ni ɲɔgɔn cɛ. 
Cɛmancɛlɛfanga gɔfɛrɛnaman ani Malidenw bɛɛ tɔgɔ la, nin sababuya la,
Kidali marabolo gɔfɛrɛnɛri, kolonɛli Fode Maliki Sisoko, ma dɛsɛ k’a ka wasa fɔ, ka Mali ka bandari ye finifana na gɔfɔrɔnɛri dagayɔrɔ dala.       
Nka, fo k’a dantigɛ ko an fasodenɲɔgɔnw ka ca, minnu t’a dɔn fɛn min sɛbɛnnen don nin gafe kɔnɔ, min bolonɔbilala a kɛbagaw danfaralenw ni ɲɔgɔn cɛ, minnu sen bɛ bɛnɲini taabolo la ani bɔli gɛlɛya kɔnɔ. A bɛna kɛ cɛmancɛlafanga ɲɛmɔgɔw ka baara ye ka ko bɛɛ bila sen kan yaasa ka ɲɛfɔli kɛ nin bɛnkansɛbɛn kɔnɔko kan, ani ko kɛ, ni hakililakunun waleyaw cayali ye gafe dafɛ, min lakodɔnna ka sin bɛn ma.             
Mahamati Salɛhi Annadifu, ONI Sekeretɛri zenerali tɔgɔlamɔgɔ Mali la, ale kɔni, ye foli kɛ SEMA yeli la a bon kɔnɔ, ani Pilatifɔrɔmu fila.     
Nin y’a siɲɛ fɔlɔ ye, a k’a fɔ k’a ye nin sendonbaga hakɛ ye, ni Lakanajɛkulu tɔnden duuru falenbaliw mɔgɔw ye, minnu nɔnabilala u sannamɔgɔba fɛ, ɲɔgɔnye la, min jɔda ka bon tan, bɛn bɛnkansɛbɛn kɔlɔsilikɛjɛkulu hukumu kɔnɔ.    
O cogo la, fo ka hakilijigin kɛ ko k’a fara a sigida kokɛbagaw kan, Faransi, Lamɛrikanjamana, Siniwajamana, Irisijamana, Angilɛjamana, ani sigiɲɔgɔnjamanaw bɛɛ Afiriki, minnu sen bɛ bɛnkansɛbɛn na bɛn ani bɛnɲini kama, i n’a fɔ Nizeriya, Moritani, Nizɛri, Tisadi, Burukina faso sen don na nin ɲɔgɔnye la, min mankutura ni tarikulako ye Mali politikikɛnɛ filɛbagaw fɛ.           
Faransi perezidan Emaniyɛli Makɔrɔn ani Faransi jamana kɔkankow minisiri, Zan Iwi Ladiriyan, 
olu kɔni y’u sen don a la, k’u to kilomɛtɛrɛ ba yirika la, bɔlɔlɔkanɲɔgɔnye fɛ.       Daramani Kɔnta  -  Kunnafonisun,        
Le Keredo.    Nin y’a kɛko hakɛ dadɔnbali ye, ni kɔlɔsilikɛdaga, PeKa ƐRƐNI SƐTI ( / 7 ) sanfɛ, kɛra jatigɛwale binkannikɛyɔrɔ ye, sɔgɔmada nɛgɛkanɲɛ 1ɔlɔ ni kanɲɛ 5 cɛ, karidon mɛkalo tile duuru ( 5 ) san 2021, Buguni, ni su duuru ( 5 ) bɔra a la, polisikɛ kelen bɛ minnu na, Marabolo Sɛnɛ  ɲɛmɔgɔyaso ka saniyasɛgɛsɛgɛlikɛla kelen, sofɛriparanti fila ani fure kelen min ma bugunatugɛ fɔlɔ, ani ka mobili kelen jeni.       
A sigilen, k’a janya dugu la ni kilomɛtɛrɛ kelen ye, bin kɛra Buguni kɔlɔsilikɛdaga kan, min bɛ PeKa la, nin karidon mɛkalo tile 30, san 2021.     
A binkanni, kunnafonisun caman ka fɔ la, kɛra sɔgɔmada ɲɛgɛkanɲɛ kelen ani duuru ( 5 ) cɛ.     
A kunmabɔlen, Zenerali Keba Sangare, Buguni marabolo gɔfɛrɛnɛri, taara , teliyara, a yɔrɔ la.     
A taara bɔ fana mɔgɔ joginnenw ( 4 minnu ta man jugu ani 3 minnu ta ka jugu ) ye, n’u ni t’a dafɛ, Buguni SEYƐSISEYƐRƐFU la.     
Sigida kunnafonisunw ka fɔ la, jatigɛwalekɛbagaw nanen na kɛ ka bɔ Yanfolila.     
A binkanni tun labɛnna ka ɲɛ an’a kɛra yɔrɔ min kan, o dɔnnen don kosɛbɛ.
Ka kɔn cɔyi donsokɛ dɔ nani ɲɛ daga fanfɛ, kulu dɔ, mɔgɔ caman bɛ min na, bɔra ŋaɲan kɔnɔ.  
U la, mɔgɔ fila tun fɔlɔla ka donsokɛ lajɔ, sɔgɔma nɛgɛkanɲɛ 1 fanfɛ, a yɔrɔ ma janya daga la, k’a ɲininka a bugunatigɛ la.   
U selen daga la, u binna ka mugu wuli ka sin fan bɛɛ fɛ. 
Berehima JALO  - Mali la, an bɔra paritikelenko la ka taa pariticamanko la.  
O kɔrɔ ye mun ye ?      
An bɔra paritikelenko taabolo la ka taa taabolo la, pariti caman bɛ min kɔnɔ, n’olu tolen don halibi ni pariti kelen kokɛcogo ye.    
An ye delinako gɛn ka taa, a y’i senfa ka segin ka na !      
Mɔgɔ bɛ se ka tiɲɛ di Ɛsitefani Ɛsimifi ma, n’a b’a jate ko Afiriki pariticamanko ye lacayali ye ni pariti kelenw tilatilali dama de ye.        
Paritiw ka tɔnw labɛnw jɔyɔrɔtigiyaw bɔra u bolo, n’u y’u yɛrɛ yɛlɛma ka birokɔnɔbaarajɛkuluw ye, minnu ɲɛmɔgɔyaw bɛ perezidan falanbaliw bolo.         
O laban olu tɛ sababu si jɛ, ka yɛrɛfɔ kɛ kumafalenw ɲɛcogoyaw kan, demokarasi sira la, ani ka sɔn falen-falen kɛli ma, Jamana kunna.       
Nka u fanba si tɛ jɛ ni fɔnkɔ kɛli ye, kuma tɛ sɔsɔli ma, u ka paritiw kɔnɔ an’u b’u yɛrɛ kɛ ka sigi u nɔ na, tuma bɛɛ, ɲɔgɔnye nanbaralenw senfɛ.       
K’a ta pariticamanko sigili la ka se bi ma, an tɛ falenfalenni si kalama politikitɔn dɔ kunna, o kɔrɔ ye perezidan, min sigilen don, ni cɛbɔ don a yɛrɛbakun nɔnabilali la, falenni ni perezidan kura ye, min ye mɔgɔ kura sigilen ye.        
Ɲɛmɔgɔyakɛlɛw pariti kɔnɔ, bɛ ɲini ka kɛ kɛlɛbanbaliw ye, minnu na, sebaga b’i poron a ka fɛn kan, ni ka dɛsɛbagatɔ gɛn, min fana b’a ka fɛn dilan, n’o ye pariti kura ye, a b’a yɛrɛ sigi ka kɛ min perezidan ye.     
Wa o ko ɲɔgɔnna kelen bɛ segin ka kɛ.
Paritiw kɛli minɛnw ye, nana ni ɲɛmɔgɔw jogo lankolonw tali ye.    
Fo ka to paritiɲɛmɔgɔya la, a mana tigɛ a ɲɛ o ɲɛ kan.      
Ka segin Hofoyi Buwaɲi ka kuma dɔ kan, a ka ɲi ka kɛ ɲinɛ dɔ kunna ni ka kɛ wara dɔ ku la.  
Fɔcogo wɛrɛ la, ka kɛ pariti ncinin dɔ kuntigiba ye, o ka fisa ka kɛ pariti belebele dɔ kuntigi ncinin ye.     
Mɔgɔw b’a fɛ ka jɔyɔrɔ fɔlɔw fa jɛkulu la min tɛ yen, waati caman na, a tɔgɔ dama kɔ, ni ka sɔn ka kɛ mɔgɔba filanan walima sabanan ye jɛkulu belebele kɔnɔ, kundama dɔ bɛ min na kaban ani n’a lakodɔnnenba don cogo dɔ la.          
Sigi tun bɛ se ka kɛ ni nin ko kɔlɔlɔw ye : nin san mugan labanw politikibaaraw taamasiyɛnna ka caya ni kɔnɔnakɛlɛw caman ye politikitɔnw kɔnɔ.        
Nin kɛlɛw ye fangaɲinikɛlɛw ani ɲɛmɔgɔyako fɔɲɔgɔnkɔw pariti jɔyɔrɔtigiw cɛ, ka tɛmɛ banw ma pariti koyecogo kan an’a taasiraba ma.     
O tuma, a ka dɔgɔn ka sɔrɔ danfarakow ye hakilila la, ka tɛmɛ mɔgɔkow ani nafakow kɛlɛ lankolonw kan, minnu bɛ dagabawuliw ju la demokarasi tile politikitɔnw kɔnɔ.      
U ka dɔgɔn, politikijɛkulu minnu tilala farafarali bana na.    
Ka kuma ni kan ye, ja bɛ min kɔnɔ, an b’a fɔ ko san mugan hakɛ ɲɔgɔn nimaya kɔnɔ, pariti caman kɛra bangebagaw, mɔkɛw ani tulomasamaw ye.       
Misaliw tɛ ban.     
ADEMA Faraɲɔgɔnkan wolola MIRIYA, ƐRIPEYƐMU, IYƐRIDE, KODƐMU, AYƐSIMA – SEYƐFIPE la.    
ƐRIDEPE bangera ƐRIYƐNIDE la, min wolola SEYƐNIDE la
PEDEPE wolola PEDEYA, ƐMUSE – SEDEYƐRI, SEDEYƐSI - Mɔgɔtigiya la.      
SENIDI ye PARENA sɔrɔ den ye, min ye BARA sɔrɔ den ye, min ye BARIKA sɔrɔ den ye.
A tɔgɔsɛbɛn sɛbɛnfura yɔrɔ ka jan datuguli la. 
Pariti ADEMA – PEYAYƐSIZI jogo kolonw an’a ka den wololenw.  Ko fila ( 2 ), dɔwɛrɛw cɛla, ye jama hakilila cogoya kologɛlɛya pariti politikiw jɔyɔrɔtigiw ka dankola dɔgɔya la, an’u ka yɛrɛbakunkow ɲininiw.       
A fɔlɔ, o ye MIRIYA ani ƐRIPEYƐMU fangabatigi dɔw seginni ye ADEMA – PEYAYƐSIZI la, min fɔra kunnafonidilajɛ labɛnnen dɔ senfɛ, nowanburukalo tile 18 san 2003.    
Hakilijigin bɛ kɛ k’a fɔ ko mɔgɔ murutilenw ADEMA ma, de bɔra ni mankanba ye, san 1994 ani san 2001, ka MIRIYA ani ƐRIPEYƐMU sigi, k’a bɛn u kelen-kelen ma.      
San 2003 kɔnɔ, o pariti fila ( 2 ) sigibagaw ani jɔyɔrɔtigi ɲɛnamanw donna muruti la kokura, u kɛlen k’u ka kiribɔkow da forobakɛnɛ kan, ka sin MIRIYA ani ƐRIPEYƐMU ɲɛmɔgɔw ma. 
U ka kiri bɔlenw tun tɛ hakililakow ye, nka u tun bɛ tali kɛ mɔgɔkow de la ani marako pariti kɔnɔ.      
A tɔ ɲɛdɔnnen don : u bɔra siɲɛ filanan na tuguni ni mankanba ye, ka ADEMA – PEYAYƐSIJI sɛgɛrɛ, wa Laadalalajɛba sabanan hukumu kɔnɔ, min kɛra Bamakɔ, k’a ta zanwuyekalo tile 16 ka taa a tile 18 na, san 2004, u ye ladiyalijɔyɔrɔw sɔrɔ jamana biro kɔnɔ, mɔgɔ bi duuru ni saba ( 53 ) bɛ min kɔnɔ.              
Mɔgɔ fila ( 2 ) nanenw, minnu jɔyɔrɔw ɲɛna a bɛ ye, olu ye perezidandankan naaninan an duurunan jɔyɔrɔw sɔrɔ biro kɔnɔ. 
A ko filanan. O ye latigɛ talen ye  ADEMA – PEYAYƐSIZI Jamana koɲɛbɔkulu ka lajɛba wolonwulanan fɛ, nowanburukalo tile 12 an’a tile 13 san 2005, ka Pariti ka politikikɔkɔrɔdon bayɛlɛma k’a kɛ kalafilikɔkɔrɔdon ye. O latigɛ ye balannako ye kun caman na : ADEMA – PEYAYƐSIZI b’a ka kɔkɔrɔdon pɛrɛn, so ani kungɔ, cɛbɔ ye, min ma bɔ kɛnɛ kan fɔlɔ ani k’a yɛrɛ jira hali Fasodenyatɔn ani paritiw ka faraɲɔgɔnkan ɲɛ, minnu ye Amadu Tumani Ture ( ATT ) ka cɛbɔya denfaya kɛ, san 2002.        
O nɔ goni na, pariti jɔyɔrɔtigi dɔw y’a kɛ i n’a fɔ u tɛ pariti sigikansariyaw taabolow dɔn, minnu b’a wajibiya cɛbɔ kan, min b’a tali ɲini, a ka kɛ tɔnden tɔgɔ sɛbɛnnen ye dugumada kulu dɔ kɔnɔ an’a ka tɔndenyasɛbɛn ka kɛ a bolo, a sen ka ye waati bɛɛ pariti baaraw la, a k’a ka bolomafaraw sara waati bɛɛ, a ka jɛn ni dɔ taliw ye a ka dɛmɛniwariw la k’a di pariti ma, ko minnu bɛɛ tɛ kɛ ka bɛn ATT ma, bawo ale ye Malidenw ka kalatali laɲini, san 2002, i ko cɛbɔ yɛrɛmahɔrɔnyalen an’a kɛtɔ k’i dantigɛ k’ale tɛ kɛnɛ politikitɔn si tɔnden ye.     
Politikitɔnw fan dɔw bɔli nɔkandara ni kalantan dɔ ye : mɔgɔ sigilen wote fɛ ka bajanbilaya.    
Don n’a dugujɛ, mɔgɔ sigilenw wote fɛ pariti dɔ tɔgɔ la bɛ ŋaniya ta ka bɔ a la ani ka yɛlɛma n’u ka kaasa ni koosow ye pariti kura la,  min bɔra fɔlɔ la.        
ADEMA – PEYAYƐSIZE ka wasaden dɔ b’a yɛrɛ sɔrɔ MIRIYA ka wasaden ye sini. 
Bi IYƐSI – ƐRIDEYA mɛri bɛ kɛ BEDIYA mɛri ye sini.  
Mɔgɔ sigilen wote fɛ ka bajanbiliya bɛ se ka kɛ fangabulonko basigibaliya bisigikun ye, bawo wasabulon kɔnɔ jamakulufanbaw bɛ se ka labɛn ani ka waraka mɔgɔ sigilenw wote fɛ nisɔnw kɛcogoya, misɛnyakow ani nafaw fɛ     
A yecogoya wɛrɛ ye ka paritiw ka kow kɛ birokɔnɔbaarako ye.      
Paritiw ɲɛmɔgɔyabulonw ka sira tɛ dugumaɲɛmɔgɔyakuluw hakililaw an’u ka ɲinifɛnw fɛ.    
Ka caya, sanfɛla de b’i cooko dugumala kunna, w’a kɔfalen t’o la.
Waati dɔw la, paritiw jɔyɔrɔtigiw kɛcogoya bɛ surunya tigɛnsɔnya la, ka sin tɔndenjamaw ani sendonbagaw ma.     
Demokarasi dɔnko dɛsɛ.   Ni tiɲɛ don ko nanalen kelen tɛ kawulɛ seli jira, tiɲɛ don fana ko demokarasi kanubaga boloɲɛ kelen tɛ bɔli kɛ ka demokarasi taabolo lataama.      
Kuma jɛlen na, demokarasi bɛ lataama ni demokarasi kanubagaw ye.     
Nin tiɲɛ lakodɔnnen, lawaleyali Mali nasira la, b’a to an k’an bolonkɔni da cɛsirikow la belebele kan Mali demokarasi bɛ balan min na, n’o ye demokarasi dɔnko ntaya ye, min bɛ ɲini ka kɛ fan bɛɛ ko ye.     
Demokarasi dɔnko bɛ se ka ɲɛfɔ i ko politikikɛbagaw sirili k’a jija taabolokulu dɔ la, min kɛli bɛ wolo demokarasi waleyali kɛnɛman na.    
Demokarasi dɔnko politikimɔgɔw bolo ye jogoɲuman ye fɛn min ye farikoloɲɛjɛkɛlaw bolo.   
Misali la, ni ntolatantɔn dɔ bɛ ntola tan ni darakili ye, ka mankan wuli ka sin jalatigɛla ka latigɛliw ma tuma bɛɛ, w’a b’a ka dɛsɛw bɛɛ da o ka tilennenbaliya kun, mɔgɔw bɛn’a fɔ a ma, ko jogoɲumanya t’a la, ko farikoloɲɛnajɛhakili t’a la.          
O cogo kelen na, ka nanbarakow kɛ sariyasira fɛ, walasa ka faden kelen walima caman senbɔ kalafili jɔyɔrɔɲiniw la, ka wari kɛ ka kalafililaw lasɔn ani k’u ka kalaw san kalafilidon, ka weleli kɛ ka taa ɲankata ma walasa ka wotekɛsu kɔnɔ jaabi bɔlenw sɔsɔ, olu bɛ demokarasi dɔnko ntanya jira.      
Demokarasi dɔnko kɛli b’a bisigi, o tuma, ko politikimɔgɔw b’u bila, u yɛrɛ ma, jogoɲumanya sariyasun kɔnɔ, n’o ka kan ka kɛ u bolokɔrɔgafe ye.       
Demokarasi dɔnko tɛ se ka kɛ dalakuma gansan ye ; jogo de don, ani o la, a tɛ fɔ sariya fɛ.    
A bɛ sɔrɔ ani k’a kologɛlɛya demokarasi waleyali furututu kɔnɔ.     
Tiɲɛ don ko Mali demokarasi tɛmɛsira surunya bɛ cogo la, ni demokarasi dɔnko sigili yɔrɔnin kelen tun na kɛ kabako ye.       
Anw tun tɛ se ka fɛn kɛ san tan hakɛ ɲɔgɔnna kɔnɔ, tɔw ye min labɛn sankɛmɛ caman kɔnɔ, ani k’o kɛ kasɔrɔ a ɲumanba ma lasɔrɔ.      
Nka, fɛn min bɛ mɔgɔ kunnasiri, o ye ko an ma se hali ka demokarasi dɔnko sojuw jɔ.     
San 1991 marisikalo kow kɔfɛ, politikimɔgɔw y’u cɛsiri demokarasi taabolo sariyasirako sigili la. 
U y’a dabɔ a kama walima u ma dabɔ a kama, ka fasodenyakalan, degelikalan ani halililakunun magan bila kɔfɛ, min tun ka kan ka na ni fasodenw ye ka demokarasi wajibiyakow faamuya ani k’a don u kun ma.    
Demokarasi dɔnko dɛsɛ bɛ ye sira sugu caman fɛ, minnu ye bagabagaw ye demokarasi koɲɛdon toli ma ni na : politikitɔnw ka sirabilaw, kunnafonidilaw ka damatɛmɛw, politikiko mangoya jamaw bolo, ɲankata kɛli. 
A bɛɛ ma fɔ, bawo a kuluw fɔli lanɔgɔyara, k’a lawuli a kama. 
Politikitɔnw ka sirabilaw.   An bɛ karidon na, sɛtanburukalo tile 28 san 2003. 
Ne bɛ Kolokani, dugu sigilen kilomɛtɛrɛ 150 Bamakɔ kaɲaka fɛ.    
N taara yen walasa ka tile damadɔ lafiya diyabɔ, ka yɔrɔ janya faaba tɔɔrɔkow la.
Nɛgɛkanɲɛ 13 don, jamana arajo ka donkibaruw tuma.
An ka belɔtibɔlaw  an’a filɛbagaw bɛ ka Faraɲɔgɔnkantɔn Yiriwali ani Ɲɔgɔndɛmɛ kama ( ƐRIDEYƐSI ) sigiliko lamɛn ni an-ka-ko-tɛ belebele ye, n’a bɔra Kelenyatɔn Demokarasi ani Yiriwali kama ( IDEDE ) galaka la.     
Nin don na, Mali bɛnkanfanga politikitɔn bi kɔnɔntɔn ni sabanan ( 93nan ) bilala sen kan.
Yɛlɛkanw bɔra fan bɛɛ fɛ, ka lagamuliw da u kan, farinya kɔni tun bɛ minnu na :        
Han, nin poltigimɔgɔ kologɛlɛn ninnu !    
Waati sera sa, u k’u ka tulon jɔ ten.      
Nin kow bɛ ka taa cogo min na, sɔɔni an bɛna fasodenw hakɛ politikitɔnw hakɛ sɔrɔ.
Munna an ka belɔtibɔjamakulu tɛna i labɛn ka kɛ politikitɔn ye ?         
Dɔwɛrɛ tɛ, ka ɲɔgɔnye kɛ, walasa ka pariti sigi ani k’a biro mɔgɔw jira, o kɔfɛ ka dantigɛlisɛbɛn bila Jamana Mara minisiriso la, laban na lakodɔnsɛbɛn tɔgɔ ka di an ma, n’a bɛna to anw sen ka ye politikitɔnw ka forobanafolosɔrɔ la.      
Nin waleya tun bɛ se ka kɛ Bamakɔ, Bankumana, Turugunbe, Zeguwa, Sanga, Tumutu, kumalasurunya la, yaalakɛkabila kɔnɔ, a mana kɛ a fɛn o fɛn ye jamana dugukolo kan.     
A ma se ka hakililasɛgɛsɛgɛli kɛ a kɛcogo ɲumanba la, walasa k’a dɔn ko dusutiɲɛko bɛ Maliden caman na, ani hali yɛrɛminɛ, ka sin politikitɔnw ma.     
Nka, paritipolitikiw ka kan ka jɔyɔrɔ fɔlɔ fa demokarasi taabolo politiki kɔnɔ, siratigɛ saba la, politikiko laɲagali, fasodenyakalan ani tɔndenw ladonni, politikifanga ɲinini an’a bolili.     
Mali la, a bɛ i n’a fɔ paritiw ka ci fɔlɔ fila bilala a laban kosɔn.
Paritipolitikiw ka sirabilaw sirilen don fɛn fila la ka caya : u hakɛ ani paritikelenko waleyaw toli senna
Politikitɔnw caya.   Kɛnɛ kan, paritipolitikiw caya bɛ Mali la.   
K’a to pariti bi naani hakɛ ɲɔgɔnna dantigɛlen na sariya kɔnɔ, san 1992 kalataw surunyalen na, a hakɛ cayara ka tɛmɛ 80 kan, san 2002 kalatabaaraw waati la.             
Kasɔrɔ, san tan kɔnɔ, kalatalaw hakɛ bɛ i ko a ma falen, n’a bɔli ye 5 233 432 la san 1992 hakililaɲinikalata tuma na, ka na 5 746 202 la san 2002 awirilikalo perezidansigikalata waati la.      
San 2005 laban na, mɔgɔ tun bɛ paritipolitiki 103 dan, minnu y’u ka dantigɛlibaaraw dafa Jamana Mara ani Sigidalakodɔnnenw minisiriso la, k’a bɛn pariti kelen, kalatala 55 000 ma.       
Ni nin kiimɛnijatesigi tun bɛ kalatalaw ladonni jira, Mali, jamana yiriwabali sɔrɔko nasira la, tun na jate, siga t’a la, jamana yiriwalenw fɛ politiki nasira la.   
Juguman na, a ko tiɲɛ ye fɛn wɛrɛ ye.      
A ka kan a jate ko paritipolitikiw cayali tɛ Mali dɔrɔn ka ko ye.    
A koɲɛ bɛ ye Afiriki jamanaw fanba kɔnɔ, minnu yuguyugura san 1990  demokarasi farigan fɛ.        
Misali la, san 2004 na, paritipolitiki hakɛ dantigɛlen sariya kɔnɔ tun ye 39 ye NIzɛri, 48 Burukina Faso, 80 Senegali, 106 Benin.     
Laala, a ɲɔgɔntɛ Afiriki kɔnɔ bɛ Kongo Demokaratiki Jamana bolo, yɔrɔ min na paritipolitiki lakodɔnnen jamanakunda tun bɛ 238 sɔrɔ san 2005 laban na.         
Paritipolitikiw cayali.     Ni paritikipolitikiw cayali ye, siga t’a la, ko fɛn tilala an na ɲɛcogoya la, an ye min sɔrɔ caya la.      
Baarabolodali 103 tɛ yen, minnu labɛnna politikitɔnw fɛ, ni k’u yɛlɛma ka kɛ sɔrɔko ani hadamadenyako yiriwali baaraboloda dalabɛnnenw ye.     
Jɛrɛjɛkulu baarabolodali kelen kɛcogoya 103 kɔni bɛ yen, minnu bɛ kɛ ka jama kunfa.     
A kɛminɛn bɛ falen, nk’a kɔnɔko bɛ to a kelen ye.
Paritiw bɛɛ bɛ juguman kelenw kɛlɛ, ka laɲini kelenw lafasa an’u b’u min sɔrɔ kannabilalikura hakilila bununda kelen na.        
Fereke jamakulufanba ani fangasinamatɔnw cɛ.   Filɛlikɛbagaw ani fasoden gansanw bɛ gɛlɛya sɔrɔ ka parati minnu bɛ baara la danfara n’u sirili ye hakilila walima miirinataasira kelen na.     
Jamanako, sɔrɔ kannabilako walima jamalakɛɲɛniko taasira pariti tɛ yen.   
Nka Ibarahima Bubakari Keyita, Mɛtiri Tali, Yoro Jakite, Maribaturu, Yusufu Tarawore, Cebilen Darame, Umaru Mariko, ani caman wɛrɛw ka pariti de kɔni bɛ yen, wa u bɛɛ bɛ jamanakow, kannabilakow walima jamalakɛɲɛnikow hakililaw de lakalan ka kɛɲɛ sababuw ma.       
O fereke pariti an’a sigibaga yɛrɛbakun cɛ de bɛ na ni sisan Demokarasi Fangaw ka Kelenyatɔn ( ITƐFIDE ) jɔyɔrɔtigiw ye ka alamahinɛna Mɛtiri Denba Jalo tɔgɔ fɔ tuguni ka pariti bugunatigɛ jama ye. A dan ye, ko jamana sariyasunnabaara sabanan kɔnɔ, danbɔsira jɛlen tɛ yen jamakulufanba paritipolitikiw ani ngaradabagaw taw cɛ.         
Paritiw ani paritiw ka faraɲɔgɔnkankuluw dama de bɛ yen, minnu bɛɛ bɛ Jamana perezidan ka baaraboloda kɔkɔrɔdon ani ka sigi n’a ye u ka ladiya ni minisiriyajɔyɔrɔ kelen walima caman ye.     
Paritiw bɛɛ bɛ boli ngaradabagaya ɲɛ, i n’a fɔ ɲɛjibɔbananin, kasɔrɔ yɛrɛ, cɛbɔ mugan ni saba, minnu tilancɛba tun latɔmɔnen paritipolitikiw fɛ, ye kalatalaw ka kalatali kɛlɛ kɛ u ni Amadu Tumani Ture ( ATT ) cɛ, san 2002 awirilikalo tile 28 perezidansigikalafili tako fɔlɔ senfɛ.     
Ali SISE  -    Sibiridon, zuwɛnkalo tile 26 san 2021, Farikoloɲɛnajɛ Masaso kɛra Baarada Misɛnninw ani Baarada Ncininw ni Mankanninw ka don ( ZIYƐMUPEYƐMUYE ) dayɛlɛni ɲɛnajɛkɛyɔrɔ ye.     
Nin don kɛra sababu ye ka Mali PEYƐMUYEW ɲɛnajɛ kɛ, minnu ye baaraw ani nafolow dilanbagaw ye ; ka PEYƐMUYE Ɲɛmɔgɔw sankɔrɔta u ka dɛmɛ kɛli la Mali sɔrɔ la, ka tɛmɛ jɔnjɔn kɛrɛnkɛrɛnnenw dili ani dusudon jɔnjɔnw fɛ.  
Ka nɔgɔyadaw ani koɲɛnabɔli kuraw dɔn, sɔrɔko ani hadamadenyako tali kama tuguni, KOWIDI – DIZINƐFU kɔfɛ, ka PEYƐMUYEW lamɛn u ka kunbalanw, u ka koɲɛsɔrɔw an’u ka koɲɛdɔnw kan, walasa ka ɲɛsin kɛ KOWIDI – DIZINƐFU ma.         
ka bɔ kɛ Mali PEYƐMUYEW bilasirali ani nafolobɔ nɔgɔyadaw kan.    
ani ka soronadonni laɲini walew kan, minnu bɛ bila sen kan PEYƐMUYEW kokurakɛlaw layiriwali kama.   
I n’a fɔ diɲɛmɔgɔ, an ka jamana, Mali, ye Baarada Misɛnninw ani Baarada Ncininw ni Mankanninw ( ZIYƐMUPEYƐMUYE ) ka don ɲɛnajɛ kɛ, zuwɛnkalo tile 27.     
O sababu la, PEYƐMUYEW ka jɛrɛjɛkulu tɔn Mali la, daɲɛsurun na MALIPEYƐMUYEPEYƐMI,        
baaraɲɔgɔnya kɔnɔ ni Jamana Baarada Ncininw ni Mankanniw Ɲɛmɔgɔyaso, cɛmancɛjuru, jɔda bɛ min na Mali PEYƐMUW layiriwali ani bilasirali kama, ye baara sugu caman labɛn, k’a ta zuwɛnkalo tile 26 la ka taa tile 27 la, yaasa k’a don ɲɛnajɛ kɛ :    
« Mali PEYƐMUYEW bilasirali,  Afiriki sɔrɔko ni hadamadenyako tali kura siratigɛ la, KOWIDI – DIZINƐFU  kɔfɛ » masalakun kɔnɔ.               
Ni nin ɲɛnajɛ hakilila tali ye, an tun bɛ fɛ k’an ka dɛmɛ kɛ PEYƐMUYE yiriwali la Mali sɔrɔko labɛncogo la.    
Nin ɲɛnajɛ ye jɛkabaaraba kuncɛyɔrɔ ye, min kɛra Mali PEYƐMUYEW Jamana Ɲɛmɔgɔyaso ani MALIPEYƐMUYEPEYƐMI tɔn, ani jɛɲɔgɔnw bɛɛlajɛlen fɛ.       
Mali PEYƐMUYEW jɛrɛjɛkulu ( MALIPEYƐMUYEPEYƐMI ) ka Maratigiba, Kɔrɔ Kulibali, y'o dantigɛ.      
Ale ka fɔ la, bɛɛjɛsigi baarawaati 74nan de tun na, awirilikalo tile 6 san 2017, Diɲɛtɔnba ka ɲɔgɔnyeba ye zuwɛnkalo tile 27 ta k’a kɛ ƐMUPEYƐMUW ka don ye diɲɛ kɔnɔ.      
A y’a da tulow kan ko baarada ncininw ni mankanninw bɛ sɔrɔko ani hadamadenyako jɔyɔrɔ fa, min jɔda ka bon kosɛbɛ, u jɔdako fɛ sɔrɔ juru kɔnɔ ani fana baarasigi fɛ, jɔyɔrɔ min nafa dɔnnen don kosɛbɛ nin gɛlɛya ani baarantanya jateden cayali waatiw la.        
Nin waati min na kɛnɛyako gɛlɛya ma tila k’a kɔlɔlɔbaw da kɛnɛ kan fan kelen fɛ, ani tɔkelendɔ fɛ politiki ani hadamadenya gɛlɛyaw, minnu bɛ seginseginni na IYEYƐMOWA kɛnɛ kɔnɔ, PEYƐMUYEW makɔnɔnenw don i ko an ka jamana cɛɲi sɔrɔko wulili kura an’a jiidili kɛbagaw yɛrɛyɛrɛ ani hadamadenyako yɛlɛmani. 
A y’a kuncɛ ten.     
Iziniko ani jagoko minisiri tɔgɔlamɔgɔ, Dɔgɔtɔrɔ Bubakari SISE, n’o tɛ dɔwɛrɛ ye Jamana PEYƐMUYEW Ɲɛmɔgɔ kɔ, ka fɔ la, PEYƐMUYEW ye sɔrɔko galabukɛnɛya tɛmɛsiraw ye an’u ka kan ka nɔbɔ jamaw ka balo kɛcogoyaw la, ka dɔ bɔ baarantanya la ani ka Jamana ka kɛsuw lafa, ka tɛmɛ lɛnpow sarali fɛ.     
O sira la, ko goni don k’u dɛmɛ ani k’u bilasira.   
O cogo la, a bɛn’a fɔ ko Iziniko ni jagoko baaradaba ka bilasirali tɛna dɛsɛ.  
Nin don senfɛ, jirali dɔ kɛra Mali PEYƐMUYE bilasirali la, sɔrɔko ani hadamadenyako tali kura siratigɛ la, KOWIDI – DIZINƐFU kɔfɛ.      
Agibu Sogodogo  -   Moritani perezidan kɔrɔ, Mohamɛdi Ulidi Abɛdɛla Azizi, minɛna taratadon zuwɛnkalo tile 22, TEYI ( Diɲɛwaati ) nɛgɛkanɲɛ 20 fanfɛlaw la.      
A bilara lamarali kɔnɔ Nɔkisɔti – tilebinyanfan kiritigɛda yuruguyurugu kɛlɛli baarasira kiritigɛla dɔ fɛ, a ka awokaw dɔlakelen, min lasɔrɔla an ka lasigiden fɛ Nɔkisɔti, y’o sɛmɛntiya.      
Mohamɛdi Ulidi Abedɛli Azizi, min ye Moritani ɲɛminɛ san 2008 ni san 2019 cɛ, jalakira marisikalo tile 12 ni yuruguyurugu, forobanafolow tali ani warilasaniya ye.            
A ma jɔ ko minnu kɔrɔ waati bɛɛ.      
Kunnafonisun : https : / / www.rfi.fr / ft /   kumalasurunya la.
Ɲɛnaminifɛnw kɛlɛli cakɛdaba mɔgɔw ye, a ka ca yanba tɔni 5 ye, minɛ, mɛkalo tile 29 ka taa a tile 30 sufɛla la, Daba, Cele togodalakominin kɔnɔ, min sigilen kilomɛtɛrɛ 60 ɲɔgɔnna a ni Bamakɔ cɛ.       
A kunnafoni dira ntɛnɛndon mɛkalo tile 31 kunnafonilaseli dɔ senfɛ, OSEYƐSI ɲɛmɔgɔba, Kiritigɛla kolonɛli Adama Tunkara, fɛ.    
A kɛra OSEYƐSI ka ba kininyanfan bolofara ka lajɛso kɔnɔ.    
A ka ca yanba tɔni 5,3 ye.     
O de ye ɲɛnaminfɛnw hakɛ caman minɛnen ye Ɲɛnaminifɛnw cakɛdaba mɔgɔw ( OSEYƐSI ) fɛ, Daba togoda la, Cele togodalakomini kɔnɔ, a ni Bamakɔ dugu cɛ kilomɛtɛrɛ 60 ɲɔgɔnna.      
Ɲɔgɔntɛ, bawo abada ɲangilikɛbolofara tun ma nin hakɛ ɲɔgɔnna minɛ.   
OSEYƐSI ɲɛmɔgɔba,  Kiritigɛla Kolonɛli Adama Tunkara, ka fɔ la, nin fɛn minɛnenw tun ye kanabisi birikiden 2806 ye ani ɛsikɛsi, fɛn samanen dɔ ka bɔ yanba la, birikiden 567.  
K’a bɛɛ jate k’a nafolo hakɛ tɛmɛ SEFAWARI miliyon 450 kan.     
Nin minɛni, jɔdaba bɛ min na, ye san fila kɔlɔsili ani kunnafoniɲini jijalen jirimɔ ye.    
An y’a lakɔlɔsi kabini san damadɔ ko dɔrɔgu hakɛ caman tɛ na Bamakɔ disiriki kɔnɔ, k’a tugu a yuruguyururgufeerelaw ka kokɛcogoya falenni na.
U b’a bila dafɛla la, yanni k’a lana dɔɔnin-dɔɔnin dugu cɛmancɛ fanfɛ, Kiritigɛla Kolonɛli Tunkara ko ten.        
A y’a sɛmɛntiya ko dɔrɔgufeerelaw b’u yɛrɛ bɛn kow cogoya ma kudayi.   
Anw fana b’an yɛrɛ bɛn u ka waleyali kɛcogo ma, a ye pereperelatigɛ kɛ ten.          
Yann’a k’a da kɛnɛ kan ko ka bɔ Daba dugunin de la Dabanani sugu, dɔrɔgu sugufiyɛba, b’a lasɔrɔ, Kiritigɛla Kolonɛli Adama Tunkara ka fɔ la.     
OZESEYƐSI DEZE fɛla la, bilayɔrɔ min tiɲɛnen filɛ nin ye, b’a lasɔrɔ Burukina jamana fasoden dɔw de fɛ, minnu bɛ na ka tɛmɛ Kucala fɛ, motow labɛnnenw kan ni dulonni eresɔri naaninaaniw ye,  u sigikannɛgɛ kologɛlɛyalen ni nɛgɛberew ye walasa motow ka se ka ɲɛnaminifɛnw kilo 300 ta, ka se 400 ma.   
OZESEYƐSI DEZE y’a dantigɛ ko bilayɔrɔ tigi bisigilen fila, minnu ye kɛnɛ minɛ, bɛ ka ɲini a ɲɛma.             
O mɔgɔ fila lakodɔnnen don OZESEYƐSI baaradaw fɛ, Kiritigɛla Kolonɛli Tunkara y’o hakililatigɛ.      
Ɲininiw bɛ to senna, a y’o lahidu ta.     
Waleyaliw kuntigi ( min tɔgɔ tora dogo la lakanako kosɔn, n’o bɛ faamu ) seginna a waleyaliw kɛcogoya kan.     
A bilayɔrɔ, sigilen ka janya dugunin na ni mɛtɛrɛ 800 ye, tun ye ga dɔ ye mɛtɛrɛ 20 kɛnɛ, min dilanna ka kɛ dɔrɔgu marayɔrɔ ye, a ko ten.           
A y’a dantigɛ k’a kɛra kasɔrɔ gɛlɛya si ma ye a la, hali ni motobolilaw dɔw ye su bɛɛ kɛ ka munumunu a waleyali yɔrɔ dafɛ.
O bɛɛ la, walasa farati si kana ta, a k’ale ye wele bila zandaramaw ka bolofara kɛrɛnkɛrɛnnen cɛdenw ma, minnu y’u sɛgɛrɛ kɛnɛ kan. 
Laban na, fɛn minɛnenw taara lajɛ, n’u tun maralen don mangasan dɔ kɔnɔ.      
Abudarahamani SISOKO  -   Iriganda perezidan, Usimani Isufi Mayiga, ye Tumutu Imusagiw ka Jɛkulu ( SIYATI ) cidenkulu dɔ, min ɲɛminɛna a perezidan, Ibarahima Agi Nɔki, fɛ, bisimila a ka so.             
Sababu, SATI perezidan bolo ka foli kɛ basigikɛbaga ani kalaɲɔgɔnna jɔyɔrɔ la, Usumani Isufi Mayiga bɛ min kan k’a fa jamajɛkuluw cɛ.  
Ibarahima Agi Nɔki ka fɔ la, sira minnu bɛ Tumutu Imusagiw ka Jɛkulu ani Iriganda cɛ ye sankɛmɛkow ye.      
Ani fana, Tumutu marabolo Imusagiw, ka tɛmɛ u ka jamana biro fɛ, y’u ka ɲɔgɔnbɛn fɔlɔ bonya da Iriganda kan.          
K’o kɛ k’a da nin kun ninnu kan. 
« Iriganda sigibagaw bɛ danaya don dusukun na ani ka jigi sigi, jigifa bɛ min kɔnɔ, n’a b’a ɲini ka danbew nimaya lasegin, minnu b’an fara ɲɔgɔn kan, an kɛra minnu kan ani minnu fɛ an bɛna kɛ fɛn ye, an bɛ fɛ SIYATI ka kɛ min ye.      
Jɛrɛjɛkulu bolofara, min ye hadamadenya sinsinnan hakilila ɲumanw farabaga ye ɲɔgɔn kan.    
SIYATI bangeli y’o yɛrɛdi bangeli kura sugu dɔ ye, i ko ka hakilijigin kɛ ko waati sera teliya la ka furaw sɔrɔ, minnu ka kan ani minnu bɛ bɔli kɛ, k’u kɛ balan sugu dɔw ye, tɛmɛ tɛ se ka kɛ minnu kunna musow ni cɛw fɛ, minnu bɛ baara la ka jamajɛkuluw cɛ juguyakisɛw sigi ani hadamadenkuluw farafarali walejuguw, n’u sirilen don ɲɔgɔn na tariku fɛ ani n’u donnen don ɲɔgɔn na dugukolo sigicogo la jamana dugukolo kelenw kan, minnu tolen don faciyen yɔrɔ kelen ye diɲɛ kɔnɔ, min tora u bɛnbakɛw fɛ ani walifasomaraw kɛlɛw sabagatɔw jolibɔnnɔ tununbali bɛ min na ani fasodenya lafasako wɛrɛw », Ibarahima Agi Nɔki y’o dantigɛ.       
SIYATI perezidan y’a bisimilali kɛ sababu ye, ka koyecogoya kelen sɛmɛntiya kokura, tɔn fila ninnu jɛlen don min na.      
« Iriganda sigibagaw bɛ danaya don dusukun na ani ka jigi sigi, jigifa bɛ min kɔnɔ, n’a b’a ɲini ka danbew nimaya lasegin, minnu b’an fara ɲɔgɔn kan, minnu fɛ an kɛra ani minnu fɛ an bɛna kɛ fɛn ye, an bɛ fɛ ka SIYATI kɛ min ye.         
Jɛrɛjɛkulu bolofara, min ye hadamadenya sinsinnan hakilila ɲumanw farabaga ye ɲɔgɔn kan », a y’o dantigɛ.    
O bɔlen kɔ yen, Ibarahima Agi Nɔki y’a ŋaniya ka fanfilafɛbolodiɲɔgɔnma jija SIYATI ni Iriganda cɛ « walasa ka jɛ aw fɛ, san duuru baarafɛɛrɛ lakodɔnnen Tumutu sigikafɔw la,  bolofaraw la, minnu jɔdaw ka bon ka tɛmɛ, yaasa ka bolonɔbila kɛ aw fɛ bɛnkansɛbɛn na, min bɛ mago ɲɛ ani min nafa makɔnɔnenba don an ka jamajɛkuluw kelekelennaw fɛ ».    
Ani k’a kuncɛ tan :       
« A ma se hakilijigin ka kɛ ko Imusagiw, Songayiw ani Arimaw ye, dɔwɛrɛw cɛla, jamajɛkulu barikamabaw ye, minnu tugura Bajoliba kɔkuruyɔrɔ tariku tɛmɛsiraw kɔ ani ka taamasiyɛn bila u la, min kɛra Mali kɔgɔduguyanfan na, n’u ye jɔyɔrɔbaw fa a la ani ka baaraw kɛ jɛda ɲɛnamanw bɛ minnu na ani n’u bɛ ɲɔgɔn dafa, i n’a fɔ Tariki ɛsi Sudan ani kunnafonilaselaŋana wɛrɛw, i ko Mahamudu Kati ani Ibini Batuta bɛ hakilijigin kɛ u la cogo min.        
Hakilijigin na, Tumutu marabolo Imusagiw ka Faraɲɔgɔnkankulu ( SIYATI ) bɛ komini 22 kɔnɔ ani a ka ca sigidalakodɛnnen mɔgɔ 116 ye, minnu tara kalafili la, b’a kɔnɔ, ka bɔ duguw ani kabila 212 la.     
Silabɛri !       
Nin tɔgɔ bɛ mankan bɔ, i n’a fɔ k’a sijanya taamasiyɛn Ɛli Sudan masajamana na.       
Toto, i kana baa ka tabadaga min.    
Toto t’a min tuguni dɛ !     
Sisan, o ko ye miirinako juguman ni cɛjugu ye.      
O tuma, Toto tɛ tabadaga min tuguni, w’a ka silabɛri, min tora hakiliw kɔnɔ, a kɔnɔko an’a  kɔkanna labɛnw na, b’a mɔdenw tɛgɛw kɔnɔ.        
DƆNNI suyanpalan ɲumanba y’a to denkɛ-Toto, maakɔrɔ-Toto kɔfɛ, ka kalan kɛ… lakɔlisan fila kɔnɔ
O la, munna segin tɛ kɛ kanu fɔlɔfɔlɔw ma ?     
Kegumankɔrɔninw y’a faamuya kaban dɛ !     
Bi ani kabini a ka ca san 30 ye, jahanamakɔnɔjigin daminɛna.     
Fɛndɔn ka dɔgɔn an’a ma jiginjiginni dabila.     
Subagadegedenw tɛmɛna yen fɛ.       
Waribɔla kura ( Wariso la, Ɛli Sudan faaba ), kalansenbolodalen kura.    
Laala a bɛɛ tɛ juguman ye.       
Kalankɛbagaw y’u fiye 
fɔlɔ to  a la. 
An’u bɛ yaala la, i ko ni min ma lafiya sɔrɔ,    
ka kɔn tiɲɛni ɲɛ.     
Habibu KOYITE tun bɛna se k’i jɔ ni baraminɛkalan kɛli ye ka jija ni Toto ye ani Babadi, mɔgɔ nɔgɔn.     
Baraminɛkalan, min dabɔrɔ nin kolatigɛla ninnu bɛɛ kama, minnu ye
latigɛli kolon kɛ waati dɔ la.    
ni Silabɛri ye u tɛgɛ kɔnɔ,    
u jɔlen ka kɛ sira fila ye.
Janto.     
lakɔli = falibugu, min bɛ nunkɔrɔyɛlɛ la kaban, nin kalankɛbaga bisigilenw fɛ, bonya bɛ minnu ye.
Nka yan, fo dimin kana kɛ dɛ !
KONONDIBI KONATE  -    Jɛmanw ye kupumusoba tako 60nan ta kunun, ni Binga ƐFISE gosili ye 3 – 2, u ka kɛrɛlakɔfɛjɔ, Isaka samake, ka kurusba don sabu la. Binga ƐFISE ye Everɛsi kulu yɛlɛnni jɛ dɔɔnin dɔrɔn.      
Bamakɔ Disiriki Komini 5nan ntolatannaw bilala ɲɛfɛ 2 – 0 kurujate la, fo ka se miniti 88nan na, sann’a ka dɛsɛ ka kuru saba ta.    
Bilenmanw jigi tun bɛ kobakɛ kan, min ma bɔ o tuma.      
Ka sin a ɲɔgɔnkunbɛnw sebaaɲɔgɔntɛ ma ani jɔnjɔntigi, siga t’a la ko komini 5nan tɔn tun ka kan ni fɛn ye min tɛ nin ye, ka kɔrɔ kɛ a ye Modibo Keyita ntolatanyɔrɔ jama ɲɛkɔrɔfa n’a ka ntolan ɲɛcogo ye.     
Ntolatan daminɛna koɲuman fɛɛrɛtigi Modibo Sisoko Fama ka ntolatannaw fɛ.      
Cili fila la, minnu tilenna, u ye kuru fila don ( Isufi Mayiga ani Kasumu Kulibali, miniti 8nan ani 29nan na ) an’u taara sɛgɛnnafiyɛnbɔ la ni ɲɛtaaba ye.     
Modibo Keyita ntolatanyɔrɔ falen 80% hakɛ la, a filɛlikɛlaw tun tɛ ka da a la, u ɲɛw la.    
A ka kɔfɛjɔyɔrɔ labɛnnen koɲuman, fɛn bɛɛ tun bɛ Binga ƐFISE bolo ka mɔgɔ ɲɛkɔrɔfa.       
Setigiw ntolatan fan bɛɛ la, Komini mɔgɔw bɛ kurudon dayɛlɛ kabini miniti 8nan na, Isufi Mayiga ka wale ɲumanba dɔ fɛ.      
Ntola dilen a ma cɛmancɛkoori kɔnɔ, ɲɛfɛjɔ denmisɛn ye kɛrɛlakɔfɛjɔ ani warakɔrɔ, Isaka Samake, bɔ a la, o kɔ cɛmancɛkɔfɛjɔ, Yakuba Dunbiya, ka don ɲɛfɛkɛnɛnin kɔnɔ ni ka jɔkɔlɔsila, Jigi Jara, suman ka ɲɛ kɛrɛ datugulen dɔ la ( miniti 8nan ).     
A finali kɛra a dɔlakelen ye, sankɔrɔtalenbaw la, a ɲɔgɔnkunbɛnw tariku la. A dannen jatedulonwalanba kan, Ɛsitadi maliyɛn y’a ɲini ka ko dɔ kɛ.        
Jɛmanw y’a ntolatan ta bolo la, Mamaye F. Kulibali, Seku Konate, Denba Jalo ninnu bɛ farati lase fadendaga kɔnɔ, nka Binga ƐFISE kɔfɛjɔyɔrɔ bɛ to ɲɛmajɔ la.     
Kasɔrɔ Sotuba tɔn tun bɛ i ko a bɛ ka san sɔrɔ, Binga ƐFISE bɛ dankari kɛ.        
Komini 5nan cɛmancɛjɔ, Kasumu Kulibali, bɛ ntolan ta Ɛsitadi cɛmancɛkɔfɛjɔ, Yakuba Dunbiya, bolo, ni ka taa Jigi Jara sentannin walo ( miniti 29nan ).       
Miniti damadɔ sɛgɛnnafiyɛnbɔ ɲɛ, Banjugu Jalo bɛ 3 – 0 ntola sɔrɔ a senw kɔrɔ, jamanaw cɛ ntolatanna kɔrɔ Gawusu Jalo Malatini denkɛ t’a don.      
Tako filanan waati kɔnɔ, Ɛsitadi maliyɛn tora ka san sɔrɔ ntolatan na, ni ka taa ni ntola ye fadendaga kɔnɔ, nka ka dɛsɛ ka jɔkɔlɔsila, Ngolo Tarawore, bila farati kɔnɔ.       
O la, Jɛmanw ka cili fɔlɔ min bɛ tilen, o tɛ sɔrɔ fo miniti 52nan na.      
Isaka Samake ka cibabawu, min bɛ minɛ Binga jɔkɔlɔsila fɛ kasɔrɔ gɛlɛya ma ye a la.         
Ntolatan lɛrɛ kelen tɛmɛnen dɔɔnin, Komini ntolatannaw b’a ɲɔgɔnna lasegin u ma Mohamɛdi Dukure fɛ, ntola lasera min ma koɲuman Isufi Mayiga fɛ, nka n’a ba ka cili cɛlen ye ka bila dogodogonin na ( miniti 63nan ).        
ISAKA SAMAKE BƐ YELI KƐ FO SABA – Fo ka se miniti 86nan ma, ko bɛɛ tun ka ɲi Binga ƐFISE bolo.      
K’a bɔ a la dɔrɔn, ko ɲɛfɛla ɲuman tun bɛ Komini 5nan ntolatannaw bolo ni kuru fila ye,  nka u tun tolen bɛ fana ka Ɛsitadi mɔgɔw bila ka boli ntola kɔ, min tɛ sɔrɔ.       
O kɔ, ntolatan bɛ dafiri miniti saba kɔnɔ.       
Penaliti fɔlɔ bɛ sɔrɔ Binga la, ni bolotuli fili ye jɔdalakɛnɛnin kɔnɔ ani filanan, miniti min bɛ da o kan, an’a kɛcogoya kelen na ( bolotuli fili ).       
A ko dɔnbagabaŋana so kɔnɔ, jamanaw cɛ ntolatanna, Isaka Samake, min ka sendiya an’a ka jasigi dɔnnen don a baara la, m’a to ale ka deli k’a ɲangili fila don, ani ka tɔn fila bila damakɛɲɛ na 2 – 2.         
I n’a fɔ o tun tɛ bɔli kɛ, ɛsitadi kɔfɔkɛrɛlajɔ ye fadenjɔkɔlɔsila gengen a jɔyɔrɔ la, ntolatan mɔɔnɔbɔw kɔnɔ ni cibabawu cɛɲinin dɔ ye celu sanfɛyanfan na cɔyi.         
Kuru saba, miniti saba kɔnɔ.      
Isaka Samake kɛra, sɔsɔli t’a la, nin kupudimali tako 60nan in ŋana belebeleba ye, ni k’a sabu kɛ a ka baara kɛlen bonyacogoba ( XXL ) ye, Mali jamanaw cɛ ntolatanna bɛ kupukafi nata tali sɛbɛnfuranin di Ɛsitadi maliyɛn ma kelen.      
Focogo wɛrɛ la, jamana ŋanayaɲini mana laban a ɲɛ o ɲɛ kan, Jɛmanw bɛna ye, san nata la, bangu kɛnɛ kan.    
Wa n’a nana kɛ ko a tɔn ye filafaraɲɔgɔnkan kɛ, Kupu ani Jamana ŋanayaɲini, Binga ƐFISE de bɛna Mali jɔyɔrɔ fa SEDE ( Se 2 ) la.     
O kɔrɔ ye ko Komini 5nan ntolatannaw bɛna aladeli kɛ Ɛsitadi ka ɲɛsɔrɔ la jamana ŋanayaɲini na, tɔn saba wɛrɛw fana ɲɛw jɔlen bɛ tɔgɔtigiya min na.       
Joliba, Ereyali ani Ɔnzikereyatɛriw.    
Nin kupudimali tako 60nan finali in taamasiyɛnna fana ni Haruna Kulibali ka jalatigɛli ye, sɔsɔli kɛra min na kosɛbɛ.     
Kabini a tali kɛra Mali ntolatan federason ( Femafuti ) jalatigɛlaw ka Baarakɛjɛkuluba fɛ, Binga ƐFISE tun ye sɔsɔli kɛ ani ka bagabagali kɛ k’a bɛ bɔ ntolatankɛnɛ kan, ni cɛmancɛlakotigi ye tilenbaliya sira ta.      
Juguman na, Haruna Kulubali ye jo di Komini mɔgɔw ma, ni penaliti filanan dili ye, min farinyara kojugu ani min kɛra ka finali dafiri Ɛsitadi mɔgɔw kanu na. 
Jɔnjɔn sebaga ye sefawari miliyon tan waritasɛbɛn sɔrɔ, k’a da a  tilancɛ kɔrɔ finalitanbaga ye. Kuru saba donbaga, Isaka Samake, tara k’a kɛ a ntolatan Cɛŋana ye, n’a ma bala mɔgɔ la.     
Laji ƐMU. JABI  -   Karidon zuwɛnkalo tile 27 Modibo Keyita tɔgɔlantolatanyɔrɔ la, Binga ƐFISE – Ɛsitadi maliyɛn . 
2 – 3, Isufi Mayiga ( miniti 8nan ), Kasumu Kulibali ( miniti 29nan ) Binga ƐFISE fanfɛ, Isaka Samake ( miniti 88nan, penaliti la, 
90nan, penaliti la,      
Ani miniti 90nan ni farankan 3 ) Ɛsitadi maliyɛn fanfɛ.
Haruna Kulibali ka jalatigɛli, ni k’a dɛmɛ Modibo Samake ani Amadu B. Gise fɛ.      
Binga ƐFISE.     
Ngolo Tarawore ( Jalatigi ), Ibarahima Denbele, Amadu S. Tarawore, Fuseni K. Keyita, Seku Kulibali, Yusu K. Keyita, Kasumu Kulibali ( Daramani Jalo, miniti 78nan ), Mohamɛdi Kumare, Usumani Jara ( Isa Jamutene, 86nan ), Isufi Mayiga, Banjugu Jalo.      
Degelikaramɔgɔ.
Modibo Sisoko        Ɛsitadi maliyɛn.
JIgi Jara (Jalatigi ), Isaka Samake, Moriba Jara, Yakuba Dunbiya, Idirisa Sogodogo, Seyidu Koyita, Ali Dese Sisoko, Seku Konate ( Musakoye Jalo, 82nan ), Mamaye F. Kulibali, Sada Jalo ( Dama Samiyɛli Kizito, 57nan ), Denba Jalo. 
Degelikaramɔgɔ.    
Nuhumu Jane.        U  Y’U  KANTO.
Maliki Jawu, Jamana cɛmancɛlafanga kolatigɛjɛkulu ( SEYƐNITE ) perezidan.     
Ntolatantɔn fila ye fini ɲigin ani i ko Cɛmancɛlafanga perezidan y’a fɔ ka ɲɛ cogo min, seebaga ma kɛ a la, ani dɛsɛbaga fana, Mali denmisɛnkulu de sera.    
Tanu bɛ tɔn fila ye.      
Ogisitɛn Sengɔri, Senegali ntolatan federason perezidan ani KAFU perezidandankan 1ɔlɔ.        
Ne nisɔndiyara kosɛbɛ ka Kupudimali tako 60nan finali filɛ wula nin na ( karidon, ɛnideyɛliyɛri ).  
Tuma min n balimakɛ ani n teri, Mamutu Tarawore, ye n wele, o yɔrɔ bɛɛ n y’a fɔ a ye ko n sɔnna a ka weleli ma.       
Ka fiɲɛ kɛ Mali ntolatan yɛlɛnso ye.   
Ahamɛdi Yahiya, Moritani ntolatan federason perezidan.   
A kɛra bonya ye ne bolo ani n bɔɲɔgɔnw ka ye nin finali la tɔn cɛɲi fila ni ɲɔgɔn cɛ, minnu y’an lasewa a daminɛ fo a laban na.       
Ntolatan belebele tun don ani an bɛ Mali ntolatan federason barikada weleli la.      
K’an bɛn nata la, baarakɛta wɛrɛw kama.
Hamidu Jibirilila, Nizɛri ntolatan federason perezidan.    
Hun, ntolatan belebele tun don, n farikansiw yɛrɛ wulilen don.  
N nisɔndiyalenba don ni nin finali kɛli ye n ɲɛna, ni bɔɲɔgɔn tɔw ye, ɲɔgɔnsɔrɔw fana tun don kokura.
Barikada belebele bɛ Mali ntolatan perezidan ye nin hakilila cɛɲi kama. 
Salifu Keyita Domingo, ntolatanna kɔrɔ.     
N sewara ka kɛ yan wula in na ( karidon, ɛnideyɛliyɛri ), a bɛ n hakili jigin n ka denmisɛnya la, nin ntolatanyɔrɔ de la anw y’a daminɛ, ne ani ntolatanna kɔrɔ tɔw.      
A finali cogoya tun ka ɲi ni ntolatantɔn cɛɲi fila ye, fo dɔ tun ka sebagaya sɔrɔ.     
Sariya ka gɛlɛn, nka sariya don.    
Basala Ture, ntolatanna kɔrɔ,      
N nisɔndiyara kosɛbɛ wa bonya dara n kan, federason ka gɛrɛ n na walasa n ka na nin finali la.
Sɔngɔ tɛ wulikokura la, ntolatanna kɔrɔw b’o de ɲini.      
An jigi b’a kan ko a sababu ɲɔgɔnna wɛrɛw bɛna kɛ.    
A barika federason ye, ni perezidan Mamutu Ture Bawiye ye a kunna.    
Mamutu Ture, Mali ntolatan federason perezidan.    
N bɛ barika da Cɛmancɛlafanga perezidan, Kolonɛli Asimi Goyita, ye, a wulila ka na nin finali ka kɛ a ɲɛna.       
An bonyara kosɛbɛ n’a yeli ye an kɛrɛfɛ ani an b’a fɔ an ka mɔgɔ welelen bɛɛ ni ce.        
Foli bɛ Ɛsitadi maliyɛn ye ani an bɛ dusu don Binga ƐFISE la.    
Sɛki Jalo, Ɛsitadi maliyɛn kolatilenna.    
Ne ye cɛ wasalenba ye ani n nisɔndiyalen bɛ ni n ka ntolatannaw ye fɛn min kɛ ye wula in na.         
Kɛ tun b’an kan, wa miniti laban de la denmisɛnw ye dɔnsen yɛlɛma.     
Usumani Sise, Binga Ɛfise perezidan. 
Federason ye jɛɲɔgɔnjugu ye nin ko la, min kɛlen filɛ wula in na.       
Anw tun sigilen don ni nin ye finali jalatigɛlaw bolo.
Anw tun y’a ɲini federason fɛ a ka ban jalatigɛla Haruna Kulibali jirali la finali kama. 
Juguman na, kow ye tiɲɛ di an ma.
Nuhumu Jane, Ɛsitadi maliyɛn degelikaramɔgɔ.   
Jɛlenya la, ne tun dalen don n ka tɔn na, n’i ye sababuw filɛ, a tun man nɔgɔn, nk’a laban na an ye sebagaya sɔrɔ ani n b’a fɔ n ka ntolatannaw ni ce nin ntolatan belebele kosɔn.       
Modibo Sosoko, Binga ƐFISE degelikaramɔgɔ.    
Wula in na, an tun bɛ sebagaya fɛ, anw dara a la fo ka taa se miniti laban na, nka juguman na, ntolatanyɔrɔ alaw tun t’anw fɛ.      
N ka denmisɛnw k’u cɛsiri.    
Mamadu Dunbiya, Ɛsitadi maliyɛn kɔfɛjɔ.
Ne nisɔndiyalen bɛ kosɛbɛ ni nin jɔnjɔn tali ye Binga ƐFISE ntolatantɔn cɛɲi ɲɛkɔrɔ.       
Ne ma ntola tan, nk’a laban na jalatigi Jigi Jara y’a ka medayi diyan.     
Sisan ŋanayaɲini tɔgɔtigiya ka gɛrɛ.       
Ngolo Tarawore, Binga ƐFISE jalatigi
Jalatigɛla tɛmɛna a ka koɲɛ kɛrɛfɛ pewu.       
U y’an ka sebaaya sonya ka bɔ an bolo, wa an t’a yafa jalatigɛla ye abada.          
Kuma talenw Jɛnɛba BAGAYOKO fɛ.         
Minisiriw ka Lajɛ sigira a ka laadalasigili baarawaati la, arabadon zuwɛnkalo tile 30, san 2021, a ka latigɛɲiniso kɔnɔ Kuluba masaso la, Kolonɛli Asimi Goyita, Cɛmancɛlafanga Perezidan, Jamana Kuntigi, ka ɲɔmɔgɔya kɔnɔ. 
Kow fɛsɛfɛsɛlenw kɔ, minnu sɛbɛnnen don u ka don baabu kɔnɔ, a jɛkulu
ye sɛbɛn baarabolodaliw ta.    
ani ka kumalaseli dɔw lamɛn.
SARIYALAKOW ANI BAARASARIYAKOW DAKUNW NA, 1. 
Jamana Labɛnni kura minisiri, Fangabulonw cɛkow bɛ min bolo, ka laselisɛbɛn fɛ, Minisiriw ka Lajɛ ye sariya baarabolodali dɔ ta, min bɛ gɔfɛrɛnaman yamaruya ka kokɛta dɔw ta ni latigɛsɛbɛnkɛrɛnkɛrɛnnen ye.     
A baarabolodali kofɔlen hakilila tara ni sariyasunba sariyasen 74 ani Cɛmancɛlafanga Bɛnkansariya sariyasen 13 ye.       
A b’a ɲini ka gɔfɛrɛnaman yamaruya ka kokɛta dɔw ta ni latigɛlisɛbɛnkɛrɛnkɛrɛnnenw ye, minnu, a kɛcogo ɲuman na, bɛ sariya ka sira la, waati kɔnɔ min bɛ Jamana  Cɛmancɛlafanga kolatigɛjɛkulu ka laadalasigi baarawaati, min dayɛlɛla awirilikalo tile 5, datugili ani ɔkutɔburukalo san 2021 laadalasigili baarawaati dayɛlɛli cɛ.    
Sariya baarabolodali, min tara, bɛ se di gɔfɔrɔnaman ma ka kokɛta dɔw, minnu ka kan, ta a ka baaraboloda kama siraw la, minnu filɛ duguma :       
baaradaw ani forobacakɛbulonw sigili, u labɛnni an’u kɔlɔsili ;   
fɛnsɔrɔ labɛnni walasa ka cogoyaw sigi minnu bɛ sɔrɔko ani hadamadenyako layiriwali fisaya ;     
baarakɛjama sigisariyaw.     
jamanaw cɛ kanbɛnw ani bɛnkansɛbɛnw.    
2.       
Dugujukɔrɔfɛnkow, kuranko ani jiko minisiri ka laselisɛbɛn fɛ, Minisiriw ka Lajɛ ye jamanakuntigisariya baarabolodali ta, min bɛ Dugujukɔrɔfɛnkow, kuranko ani jiko Minisiriso ka Nafolokow ani Minɛnko Ɲɛmɔgɔyaso kɔnɔlabɛnni sigi.      
Minisiriso baaradaba ka Nafolokow ani Minɛnkow Ɲɛmɔgɔyaso ka ci ye ka Jamana politiki kɔnɔkow labɛn nafolokow ani minɛnkow fɛnsɔrɔtaw sira la  ani forobacakɛda, minnu sirilen don a ka baaradaba la, ka minɛnsɔrɔ la.             
A jamanakuntigisariya baarabolodali, min tara, b’a ɲini, ka baarakɛjama di, min ka kan, san duuru nataw kɔnɔ, Dugujukɔrɔfɛnw, Kuranko ani Jiko Minisiriso ka Nafolokow ani Minɛnko Ɲɛmɔgɔyaso ma, a ka ciw kɛli kama.      
3.         
Baara, Forobabaara ani Hamadenya kumaɲɔgɔnya minisiri ka laselisɛbɛn fɛ, Minisiriw ka Lajɛ ye sariya baarabolodali ta, min bɛ boli sɔrɔdasiw ani baarakɛjama, minnu bɛ jamana forobabaarakɛlaw sigisariyaw kɔnɔ, sigidalakodɔnnenw ani sigisariya kannabilalenw ka bolo kan, ka sarakɛcogokatimu kelenyali kan.   
Nin sariya baarabolodali tali bɛ bila Gɔfɛrɛnaman ka kandiw kɛlen labatoli hukumu kɔnɔ, a bɛ dɛmɛ don hadamadenyataasira madali la ani ŋaniya ka damakɛɲɛ kɛ Jamana cakɛlaw cɛ.      
KUMALASELIW DAKUN NA  Kɛnɛya ani Hadamadenya yiriwali minisiri ye kunnafonidi kɛ Minisiriw ka Lajɛ ye Koronawirisibana taacogo kan, min taamasiyɛnna ni dɔbɔli ye a hakɛ sɔrɔlen sɛgɛsɛgɛlenw kandaw la, k’a da dɔgɔkun tɛmɛnen ta kɔrɔ.       
Cɛmancɛlafanga Perezidan, JamanaKuntigi, senginna a ka welewele kan lakana kokɛtaw kokɛtaw ani bana kɛlɛli labatoli la cɔyi, yaasa ka dɔgɔkun tɛmɛnenw jiginni taabolo lakɔlisilen kologɛlɛya.
Bamakɔ, zuwɛnkalo tile 30, san 2021. Gɔfɛrɛnaman Sekeretɛri zenerali, Mahamadu DAŊO.   Jamana ka lakodɔnni jɔnjɔn dakun filanan tigi.    Mali denmisɛn nɔnikɛlaw ka Mali nɔni federason bɛ k’a ɲɛjugu jɔ Modibo Keyita tɔgɔlafarikoloɲɛnajɛyɔrɔ Ɲɛmɔgɔba, Kɛlɛtigi Dandele la.      
K’a kun kɛ, a y’a dabɔ a kama ka « Muwu Afirika Malitɛli » tɛgɛkɔnɔtelefɔni cakɛda Ɲɛmɔgɔba ka kupu lagosi, sibiridon zuwɛnkalo tile 26 laban.
Farikoloɲɛnajɛw ani Farikolon Jamana Ɲɛmɔgɔyaso ( DEYƐNIYƐSIYEPE ) y’a jɛɲɔgɔnjugu ye.    
Muwe Afirika Malitɛli DEZE, min ye Mali nɔni federason jamanakunda kɔkɔrɔdonbaga ye, ka kupu ma se ka bɔ sibiridon zuwɛnkalo tile 26 laban na. 
Modibo Keyita tɔgɔlafarikoloɲɛnajɛkɛyɔrɔ ɲɛmɔgɔ jogo bɛnbali bɛ nin ɲɛnajɛ, min tun makɔnɔnen don, kɛli bali.   
Mɔgɔ welelenw, ani fana Mali nɔni federason perezidan, Mamuru Buware, ani denmisɛn nɔnikɛla, minnu ka kan k’u sen don Muwu Afirika Malitɛli DEZE ka kupu la, bɛɛ dabali bannen tora.     
Ɛsitadi Ɔminisipɔri Ɲɛmɔgɔ ka yɛrɛbakun nafaw kosɔn, min ye nɔnikɛyɔrɔ ji sama ka bɔ a kɔnɔ, o la, k’a ko lagosi.    
Mali nɔni federason perezidan, n’o ye Mamuru Buware ye, ka fɔ la, kabini zuwɛnkalo tile 10, Farikoloɲɛnajɛw ani Farikolon Jamana Ɲɛmɔgɔyaso kunnafoninen don a kupu tɔgɔ labɛnni na, ka tɛmɛ nɔnikɛyɔrɔ labilali ɲinisɛbɛn dɔ fɛ.     
Nka k’a kɛ balannakoba ye u la, a tɛmɛna kuma fɛ ten, Ɛsitadi Ɔminisipɔri ɲɛmɔgɔ, Kɛlɛtigi Danbele, ye ŋaniya jugu jira, ka kupu lagosi a yɛrɛbakun ka nafaw kama.      
Ka da Mali nɔni federason perezidan na, Ɛsitadi Ɔminisipɔri ɲɛmɔgɔ ye nɔnikɛyɔrɔ ladonniwari wajibiya u kan, k’a jate ka kɛ SEFAWARI 10 000 hakɛ ye.       
Labɛnni baarakɛjɛkulu sɔnna fɛn min ma n’a wari hakɛ cayali ye ka tɛmɛ dɔrɔmɛ 60 000 kan, nka k’a sarati kɛ ko fo sɛbɛn ka kɛ a wari hakɛ la.     
Labɛnni baarakɛjɛkulu ka fɔw la, o kokɛcogo ma diya Ɛsitadi Ɔminisipɔri ɲɛmɔgɔ ye fiweyu, min tun m’i kale fɛn wɛrɛ la fo ka nin wari bila a kun, kasɔrɔ a ma don Ɛsitadi warijate kɔnɔ.               
K’a da a kan de, a ma se ka wari hakɛ in sɔrɔ a yɛrɛ tɛgɛw kɔnɔ, ni Kɛlɛtigi Danbele, y’i bila dabolo la, k’a kupu kofɔlen lagosi, n’a fɔli ye labɛnni baarakɛjɛkulu ye nin kumakanw fɛ :      
N bɛna aw ka kupu lagosi, n ka sira tɛ ɲangiliw la, minnu bɛna ta ka sin n ma, bawo n man jan bolobɔli la bilen.      
Cogoya, min ye mɔgɔ ladimin ka tɛmɛ kelen kan.
Janko Federason perezidan, min y’a fɔ a ka dantigɛli kɔnɔ, ko nin ye nimisako ye ka denminsɛnw bali k’u ka hakɛ lasɔrɔ, n’o ye farikoloɲɛnajɛ ye.        
O bɛɛ la, Mali nɔni federason perezidan ye hakilijigin kɛ ko Ɛsitadi Ɔminisipɔri ɲɛmɔgɔ, Kɛlɛtigi Danbele, t’a ka lagosili ɲinini siɲɛ fɔlɔ la.     
Cogoya don min bɛ wele bila Denmisɛnw ani Farikoloɲɛnajɛw Minisiri ma, Musa Agi Atahɛri, min dɔnnen don n’a ka kogɛlɛnya ye.     
A ka kan ka kokɛta farinw ta ka ɲɛsin Ɛsitadi Ɔmisipɔri DEZE ani Jamana farikoloɲɛnajɛw ani farikolon Ɲɛmɔgɔyaso ma, minnu bɛ taasira kan ka degun lase denmisɛn nɔnikɛlaw ka baarasira ma, n’u ka kan ka Mali darapo kɔrɔta diɲɛ ɲɛfɛ.      
Wa foyi kama n’u ka nafa kuntanw ani yɛrɛbakunw tɛ.     
Adama Kulibali  - Balannako tɛ.     
Kopa Amerika,  Berezili jamana kɔnɔ, filɛ ka daminɛ, wa mɔgɔ 41 mumɛ sɛgɛsɛgɛra k’a ye ko koronawirisi b’u la, ka bɔ cidenkuluw bɛɛ cɛla, Berezili, ɲɔgɔnkunbɛn jatigijamana, kɛnɛya minisiri y’o kunnafoni di.         
Weneziyela, Boliwi ani Kolɔnbi taw ka jugu kɛrɛnkɛrɛnnenya la.       
A ko labɛnnikulu bɛ kɔrɔfɔliw gɛlɛya kɔnɔ ka tɛmɛ bɛɛ kan.       
Berezili, dan karilen don yɔrɔ min na Kowidi fɛ, kɛra jatigijamana kura ye waati laban na ka bɛn a ma ten cɔyi, k’a ɲɔgɔndan kɛbaga caman tɔɔrɔ.       
Karidon, a kurubonkarintolatan don Baraziliya, « kowidi - disinɛfu hakɛ sɔrɔlen 41 de jatera, ntolatannaw ani cidenkuluw mɔgɔ 31 bɛ minnu cɛla, ani tan magodilanbaaraw kɛbagaw cɛla, minnu tara a ko kama », minisiriso y’o dantigɛ a ka kumalaseli dɔ kɔnɔ.    
Ka se bi don ma, PESEYƐRI sɛgɛsɛgɛli 2 927 kɛra cidenkuluw ani kuluw cɛla, minnu sen bɛ a ɲɔgɔnkunbɛn na, Berezili gɔfɛrɛnaman y’o dajira.     
Kunnafoni si ma di a hakɛ sɔrɔlenw kan ntolatantɔn kelen-kelen kɔnɔ, nka mɔgɔw b’a dɔn kaban, ko dadigi kɛlen don Boliwi, Kolɔnbi ani Weneziyela la, tile kelen ke kɔn a daminɛni filekan ɲɛ.     
Weneziyelajamana degelikaramɔgɔ, Pesɛyiro, wajibiyara yɛrɛ ka wele bila ntolatanna mɔgɔ kura 15 ( ! ) ma.     
A labɛnni kɔrɔfɔlen ( kosɛbɛ ).    Nin jatedenw bɛ lagosiba lase Kopa Ameriki ma, kɔrɔfɔli caman tun dara min kan kaban.
Kunfɔlɔ la, a ɲɔgɔnkunbɛn tun ka kan ka kɛ Kolɔnbi ani Arizantini.       
K’a to koronawiri bɛ tiɲɛni kan k’a kɛ halibi nin jamanaw kɔnɔ, Ameriki woroduguyanfan ŋanayaɲinintolatan taara ka taa n’a ye Berezili, dadigiba kɛra min na Kowidi - dizinɛfu fɛ ka tɛmɛ bɛɛ kan.      
Berezili perezidan, Zayiri Bolisonaro, min ye wirisi minɛ gɛlɛya ncinin ye waati bɛɛ, y’a ka jɛn di.     
Kumakan caman wulila.
Gɛrɛntɛkɛkulu caman tun y’a ɲini Kiritigɛbulonba fɛ a k’a ɲɔgɔnkunbɛnw kɔn, nka u ma se k’a bali.    
Kɔkɔrɔdonbaga jɔnjɔnw, i n’a fɔ Masitɛrikaridi, Amebewe ( ABE Inbewe ) ani Diyagewo y’u dantigɛ k’u bɛna u ka bɛnkanw wajibiyakow labato, nk’u tun t’a fɛ k’u ka taamasiyɛnnijaw ye ɲɔgɔnkunbɛn kan.      
Ntolatanna nisɔngoyalenw, nka ban ma boloda.     A ko bɛ ntolatantɔn minnu kunkan fana y’u kumakanw kɔrɔta, u ka lamɛn, ni Berezili ye u ɲɛ ma.       
Mesi, Suwarɛzi ani Ameriki woroduguyanfan ŋana wɛrɛw y’u ka jɔrɔnanko fɔ k’a sin ɲɔgɔndanw labɛnni ma Berezili, nka laban na, ban ma kɛ a la.     
« Kopa Ameriki labɛnni ma bɛn an ma, nka abada an tɛna fɔ ayi Selesawo ma », Nɛyimari n’a tɔw y’o dantigɛ bɛɛjɛdantigɛli dɔ kɔnɔ.    
O tuma, Kopa Ameriki daminɛna a ɲɛma.        
Wa « Kokɛta minnu ka kan » lahidu talenw ɲɛmɔgɔw fɛ, n’u ta bɛɛ, Kowidi – 19 walankatali dadigira a ɲɔgɔnkunbɛn na.      
Bɛrɛ tɛ mɔgɔ fatulen 490 000 jɛ.     Nin jamanaden miliyon 210 jamana kɔnɔ, koronawirisi ye Berezilika, bɛrɛ t’a jɛ miliyon 17, 4 minɛ, an’a ka ca mɔgɔ 488 000 ye fatura nin bana kosɔn.     
Berezili ye jamana ye dadigi kɛra min na fiɲɛbanaba fɛ ka tɛmɛ bɛɛ kan, Lamerikɛnjamana ani Ɛndujamana kɔfɛ.        
Sɛti siri sɛti ( 7 siri 7 ) fɛ  -   Imosagiw ka bɛɛ sen don Jɛkulu ( SIYATI ) ka fanfilalaɲɔgɔnkunbɛn, n’a ka Iriganda Jɛw ye, kɛra dɔgɔkun tɛmɛnen, ka tɛmɛ cidenkuluba fɛ, fan ni fan.     
U kelenkelenna ka perezidan bilalen u ɲɛ, janko Iriganda Minisiriɲɛmɔgɔ kɔrɔ Usumani Isufi ani AYƐNIPE Deze, Ibarahimu Agi Nɔki. A lajɛ jɛɲɔgɔnw cɛ, minnu bɛ ɲɔgɔn fɛ ten ani tariku kɔnɔ Mali kɔgɔduguyanfan fɛ, kɛra a kun fɔlɔ la, ka jɛkulu fila ka laɲiniw ani fɛɛrɛw fɔ-fɔ, jɛkulu minnu ye mɔgɔ talenw wote senfɛ ani mɔgɔba caman bila wulikajɔ la, mɛriw, sigidaw laadilikɛlaw, dugutigiw ani kabilakuntigiw bɛ minnu na.       
A kumafalenw ani kow cogoya fɛsɛfɛsɛli bɔra mago kan ka jɛ ko ma ani ŋaniya kelen ka sew fara ɲɔgɔn kan ani ka maganw kɛ ka ɲɔgɔn sɔrɔ, fan ni fan.
O kɛli kama, bɛn kɛra a kan ka cɛmakulu sigi ni Iriganda ani SIYATI mɔgɔfaamiyalen 10 ye, minnu ka baara bɛna kɛ, tile tan ni duuru ɲɔgɔnna kɔnɔ, ka bɛnkɛn sɔrɔ, min bɛ dajira a fan fila kolatigɛlaw ka lakodɔnni kɔnɔ, u faralen ɲɔgɔn kan SIYATI ka daga la.      
Sɔnni a bɛnkansɛbɛn tɔgɔ fɛɛrɛw siraw ani a baarabolodafɛɛrɛ ma bɛɛjɛlajɛba fɛ, min bɛ walankata ka taa fan filan tɔgɔlamɔgɔw la kɔkanmalidenw la, bɛ da o dakun kan.          
Kumasurun na, Usumani Isufu jɛɲɔgɔn denmisɛn bolo, k’a hadamadenya jamakulu fila jɛlen don dugukolo min na, an’u ka sɔrɔ baaraw bɛ kɛ min kan, bɛn ani basigi « pilan Marisali » sigibaju yɛrɛ-yɛrɛ de dilan, o k’o don.      
Iriganda ani SIYATI cɛ bɛn taamasiyɛnna jamajɛkuluw ni ɲɔgɔn cɛ baaraɲɔgɔnya galabu dakun kura fɛ, min dadonna Tumutu Imusagiw ka jamajɛkulu fɛ kabini kalo damadɔ, walasa ka dɛmɛ don ka kaɲaka gɛlɛya ban, ni kotoɲɔgɔntala ani ɲɔgɔndɛmɛ danbew lakununni ye, min ye jamajɛkuluw ka jɛkasigi kɛko ɲuman senkɔrɔdon ka mɛɛn. 
Kow sumanni koɲuman minnu kɔrɔtara ni barika ye jɛkulu fila sɛrɛ kɔrɔw fɛ, n’a jatew latiɲɛ na, Ibarahima Agi Nɔki ka fɔ la, ni kow ɲɔgɔnkandadali  dakabanadafiriliw ye.
ani minnu lakununni tɛna se ka bɛn  mago-tɛ-ko-la kɔnɔ.        
A KAYITA JɔnI McAfee, amerikiden min ye antiwirisi lozisɛli eponimu dilan, o y’a yɛrɛ faga ɛsipaɲi kasobon dɔ kɔnɔn, o kɛra sanga damadɔ kiiri 
Nin cɛ magobatigi su yera a ka kasobon kɔnɔ Biriyansi 2 min bɛ Bariselɔni. 
« A bɔlen b’a fɛ k’a ye a yɛrɛ faga”, Katalɔɲi kasobon ɲɛmɔgɔw ka kumalasela y’o fɔ, Ɛsipaɲi kɔrɔn ni kɔgɔdugu ni ɲɔgɔn cɛ la. 
A ma walawalali wɛrɛw kɛ. 
A kɛlen kɔ ka fɛn sɔrɔ ni a ka a ka antiwirisi la 1980 sanw la, Jɔni Ɛmusi Afi tun kɛra bɔlɔlɔkan nafolobaarala namaratɔba (kiripitomonɛ)dɔ ye min kɛra sababu ye n’a tun bɛ dolari wari 2000 sɔrɔ tile kɔnɔ wa mɔgɔ minnu tun tugura a kɔ tuwitɛri kan olu tun ka suru mɔgɔ miliyɔn kelen na.  
A tun minɛna 2020 ɔkutɔburu la Bariselɔni pankulujigikɛnɛ kan, sanga damadɔ ka kɔn a ka don pankulu kɔnɔ min tun kundalen bɛ Isitanbuli, o kɛra lafasalikiritigɛla ka jalakilisɛbɛn ka ɲɛsin a ma, dugujɛ, jalakilisɛbɛn min kɔnɔ a jirala k’a fɔ k’a ɲinana ka dolari wari miliyɔn dɔw kofɔ minnu sɔrɔ la a ka kiripitomonɛ taaɲɛ kofɔli, ladilikɛli baaraw, lajɛrɛw ani hakɛw feerelen fɛ, yaasa jɛmukan bɛ se ka kɛ a ka ɲɛnamaya kan. A tun bɛ waatila minɛli la. 
Amerikikaw ka kiriso ka fɔ la, John McAfee fana tun y’a bolominɛnw dogo kɛrɛnkɛrɛyala sow, k
Ameriki jamana ɲɛmɔgɔw tun ye minɛnisɛbɛn bila Intɛripoli ka bolo kan ani k’a laboli laɲini
Farati tun b’a la a ka ɲangi min bɛ se fo san bisaba kaso ma. 
Fan wɛrɛ fɛ, baarabodatigi jalakila ameriki kiriso fɛ marisi la, k’a jira k’a fɔ k’a ye kiripitomonɛ baara waleyaliw dɔw makutu kɛ a twitter sanfɛ k’a sɔrɔ a m’a fɔ u ye k’a tun bɛ na se ka wari hakɛ caman labɔ u kun o la. 
Kumaleselisɛbɛn dɔ la, Kalalɔɲi Kiri minisiri y’a dantigɛ dama ko sɛgɛsɛgɛli dɔ tun dayɛlɛ, o kɛlen kɔ ka kasoden san 75, labɔli tun kun bɛ min kan ka taa Ameriki, su yera a ka kaso bon kɔnɔ.  
« Kɔlɔsilibaaw ni dɔgɔtɔrɔ baarakɛlaw y’u teliya ka baara kɛ yaasa ka ɲini k’a lana ɲanamaya la nka dɔgɔtɔrɔw labana k’a sɛbɛntiya k’a tun fatura », a y’o far’a kan. 
Jɛn dilen Ɛsipaɲi kiriso dɔ fɛ, a ka labɔli  kiriba kuma kɛra lasera kiriso ma wa Ɛsipaɲi gɔfɛrɛnaman tun ka kan ka jɛn ni o koɲɛ ye. 
Tiwiti dɔ la zwɛn tile 16, John McAfee tun y’a dantigɛ ko Ameriki famaw tun miiri la ko kiripitomonɛw « dogolen » tun b’a fɛ. 
« Ni o tun kɛra tiɲɛ ye o tun na diya n ye », a tɛmɛna kuma fɛ ten. 
« Fɛn o fɛn tora n bolo o minɛna. Foyi si tɛ n bolo.
Kasɔra, je nimisalen tɛ foyi si la ». 
A muso so Janice, min ye ale ko ye, a mɛɛna ka damakasili kɛ mɛɛni la, a farikolo la ani hakili la a cɛ ka kasodenya cogoya la.  
« Ameriki famaw cɛsirilen don ka John satɔla ye kaso la”, a tun ye jalaki kɛ twitter sanfɛ kari don. 
« jigi foyi si tɛ yen ko kiri tilenni ma deli ka kɛ Ameriki ». 
John McAfee ka ko lakalilɛnw tun cayala 2012 la tuma min na a sigiɲɔgɔn min tun bɛ Belize, Ameriki cɛmancɛ jamana fitini dɔ la, tun ka fagalali kɛra kɛcogya la min tolen don gundo la, a ko ma se ka jɛya fo an bɛ don min na i ko bi.  
O tuman, polisiw tun bɔra a kan ko a ni musomani san 17 dɔ tun bɛ ɲanamaya la ɲɔgɔfɛ wa ko a tun ye  maramafɛn caman mara a ka so kɔnɔ.
McAfee tun y’a yɛrɛ bila yɛrɛfaga boli la min tun ye kunnafonidi kunnafondilaw wuli k’u jɔ kalo caman kɔnɔ. 
San 2015, a tun minɛna Etazuni k’a sababu kɛ bolimafɛn boli ka kiribifura fanga digilen b’a kan o kɔfɛ a tun tɛ y’i madogo kunnafonidilaw la, fo ka se zanwiye 2019 ma tuma min na a bolila ka bɔ a ka jamana na ni k’i kan to k’a bɛ fɛ ka perezidanya ɲini. 
A-ƐSI Mande ye a yɛrɛ nɔnabila nin ɲɔgɔndan sebaaya la. 
Sebaa tun don tako fɔlɔ la 2016, Komini 4nan ntolankulu ye Jamana musow ka ŋanaɲini ntolatan sebaga sɔrɔ, alamisa zuwɛn tile, a ka sebaaya sɔrɔlen kɔ Sipɛri Liyɔniw kan (1-0), ntolanci laban seginni na. 
Ɲɔgɔnkunbɛ celu kelenni dona Koniwarika Mapala fɛ (miniti 62nan la) n’a bɛ fɔ a ma ko Kiyete Watara. 
Taali la, kulu filaw tun dɛsɛla ɲɔgɔn na (1-1).  
Ka fara jɔnjɔn kan, A-ƐSI Mande ntolantan musow ye Sefa wari miliyɔn 3 sɔrɔ kasɔrɔ Sipɛri Liyɔniw y’u ɲɛji cɛ ni Sefa wari miliyɔn 2 ye. 
Kulɔbu tan ni fila, minnu tilalen ka kɛ kululantolatan ye, olu de y’u sen don ŋanayaɲini na.   
I-ƐSIFASI, Komini 5na Amazoniw, A-ƐSI Mande, Sipɛri Liyɔniw, A-ƐSI Momo, Buguni jaramankaanamusow, Reyali, Santoro I-ƐFUSE, A-ƐSI POLISI ? Sankaw ka Teriya ani Mutikaw ka Badenya ye ɲɔgɔnsamasama kulu B. takofɔlɔ taali-ni-seginni la. 
Wa a tako laban kɛra ni A-ƐSI Mande ka sebaaya ye. 
O sebaaya kama, A-ƐSI Mande bɛ na kɛ Mali tɔgɔlakulu ye KAFU musow ka Ligi dɛ sanpiyon ntolatan na. 
Mandekaw sen bɛ na don Afiriki tilebinyanfan faraɲɔgɔnkankulu Kelenyatɔn (KAFU)senbɔli dakun na, n’o bɛ na kɛ zuyekalo la Kapu-Wɛri.
Nin tako fɔlɔ kama, KAFU ka ɲɔgɔndan zoni wɔɔrɔ bɛ na tɛmɛni ntolantanw labɛn yaasa ka kulu segin ɲɔgɔnkunbɛn finalitannaw dantigɛ. 
Tilali bɛ na kɛ nin cogo la. 
Zoni kelenkelenna kulu kelen,jatigi jamana kulu kelen anifarankan kulu kelen.  
Tako fɔlɔ kama, jatigi jamana ka zoniw ka kelenyatɔn bɛ na tɔgɔlamɔgɔ sɔrɔ. 
Nka, dakun fɔlɔw nataw la, jatigi jamana bɛ na tɔgɔlamɔgɔ kelen dɔrɔn de sɔ kasɔrɔ zoni Kelenyatɔn ŋanaya laban tigi bɛ kulu fila latɛmɛn.
Kulu segin minnu tɛmɛna kulu sugandili tɔmɔli la ntolan kulu naani kulu fila la o kelenkelen, i n’a fɔ sariya b’a fɔ cogo min. 
Ɲɔgɔndan ntolanci bɛ kɛ san ni nsan wa a bɛ kɛ san kalo wɔɔrɔ filanan kɔnɔ. 
Usumani KAMARA  Kabini Zuwɛnkalo tile 5 Fasoden Fangatigiw ka Faraɲɔgɔnkanjɛkulu Ɲɛmɔgɔyakulu Fɛɛrɛtigi perezidan kɔrɔ sigi tuma gɔfɛrɛnaman ɲɛmɔgɔya la, a bɛ i n’a fɔ a ye ji dɔɔni kɛ a min dulɔ la. 
K’a kɔrɔ kɛ. 
Zuwɛnkalo tile 5 Fasoden Fangatigiw ka Zuwɛnkalo tile 5 Fasoden Fangatigiw ka Faraɲɔgɔnkanjɛkulu Ɲɛmɔgɔyakulu Fɛɛrɛtigi perezidan kalamaba y’a daminɛ k’a ka dɛsɛ da kɛnɛ kan. 
Ba Joliba badalasokalajan luwanse kura, min sigila zuwɛn tile 7 san 2021, t’a dɔ fɔlɔ a ka kan ka a ka Mali labɛn kura baaraw daminɛ yɔrɔ min a ye o min lahidu ta Malidenw ye sirakanna wulikajɔw tuma, san 2020, k’a to tɔn ɲɛmɔgɔya la.     
Taamaw cɛma ka bɔ mɔgɔbaw la a ye minnu kɛlɛ kunu, Sogɛli ye bɛɛ sendonni, kumaɲɔgɔnya ani bɛn sira ɲini ka sɛgɛn coyi.  
Daɲɛ ninnu de tun b’a ka kɔrɔfɔw masiri ɲɔgɔnkunbɛlibaw ani ƐMUSƐNKI (M5) ka lajɛrɛw senfɛ.
Cɛ jagoyalen don ka fɛn kunu a tun bɛ min kɔn fɔlɔ.
M5 kuntigi kɔrɔ ni politikijama bɛɛ lajɛlen ani a ka kunu jɛɲɔgɔnw fanba tɛ ɲɔgɔn kan fɔ wa a y’a daminɛ ka magaya nimisa kɔnɔ. 
A ka kan k’a dɔn ko kulekuleli Bamako mɔgɔlankolow ɲɛfɛ yɛrɛmahɔrɔnya Bulewari sanfɛ o ni gɔfɛrɛnɛma ɲɛmɔgɔya gɛlɛya tuma na o ye ko fila ye danfaraba bɛ minnu ni ɲɔgɔn cɛ. 
Sogɛli ka yɛlɛmali ka kan ka Malidenw somi janyan a ŋaniyaw yɛrɛ kan tuman min na n’a tun b’a ka kunfɛtaabɔliw kɛ 2020 kɔnɔ.  
I n’a fɔ a bɛ fɔ ka caya Mali kɔnɔ. 
Sagamɛya si tɛ politiki mɔgɔw la.  
U ka namarako mandi, o ye ka sɔn walima ka kow ani u kɔkankow kɛ.  
Cɛmancɛlafanga minisiri Ɲɛmɔgɔ kura bɔra ka jo di fasoden gansanw ma minnu bɛ miiri nin cogo la.  
Politiki ye se ko ka ko dilan min bɛ se  ka kɛ walima min ka kan k’o kɛ se ko ye. 
O bɛ fɔ. 
Miiriya ɲumanba nka a tɛ bɛn a tigi ma. 
Bawo se ko kɔnɔ, cunkan jɔyɔrɔ tɛ yen. 
Fɛn bɛɛ bɛ labɛn ni kegunya ni hakili ye. 
Ɲɔgɔnfaamuya kɔrɔ tɛ ka sɔn ko ma i ye min kɔn kunu. 
Ayi, Sogɛli mandi. 
Malidenw tɛ lagalagatɔw ye.
U bɛ polikikɛla lankolonw dɔw dɔ ka se hakɛ la minnu bɛ faso politikɛnɛ kunkankow fɔ kabini san bisaba, ani e kɛrɛnkɛrɛnya la.
I ka dakabana bereni labɔ!
I tun tɛ fanga na tuma min, foyi si tu ma ɲi wa i tun bɛ ban ko bɛɛ ma. 
Nka tuma min i ye dun ta sɔrɔ, e magayala. 
Foli bɛ di i ma!
Cɛmancɛlafanga filiw bɔra ka tile wa labɛn kura bɛ sen na. 
Minisiri Ɲɛmɔgɔ jɔyɔrɔ sɔrɔla malo kɔnɔ ani sababu dɔw de fɛ. 
I tun tɛ nin jɔyɔrɔ sɔrɔ abada ni kalafili ye. 
Nin ye maloya ye mɔgɔ ye minnu, kabini san 1991, b’a laka fasodenw gansanw nanamasumalenw joli min n’u bɛ bila ka taa u boso kɛnɛ kan tuma dɔw,Bamako sirabaw kan,nafa dogolen dɔw kama wa u bɛ yan k’an bila fili la tuma bɛɛ.  
Fasojama sɛgɛnna wa a bɛ ka sɛgɛn tugun aw ka sitanɛ kolabɛnnenw kɔrɔ. 
I ka dakabana bereni labɔ joona yaasa Mali ka kisi i n’a fɔ i y’a lahidu di i ka bɔli kun tanw senfɛ. 
Malidenw y’a dɔn sisan k’i ye suguya min ye o ye.
ne y’a fɔ, ne m’a fɔ, a bɛɛ ye hɔrɔn kan (mɔgɔ minnu t’u lahidukanw labato tiimɛ). 
Mɔgɔ b'a faamuya o yɔrɔ bɛɛ la ko i ye fɛn o fɛn buruja i ka M5 bɔliw sen fɛ o tun tɛ dɔwɛrɛ ye bagabagali kɔ. 
Magan lankolow bɛɛ kun tun ye jɔyɔrɔ ko ye.  
Minisiri ɲɛmɔgɔya.  
Yanni i ka tapi ɲɛ ka kɛ bilema ye, a kɛra ɲɛ caman ye. 
A dilannen do ni mɔgɔ jalakibaliw joli ye minnu bilala ka taa siraw ka ni forobasow ani kɛnyɛrɛyɛw sow bugurijɛ ye. 
Mɔgɔ b’a yɛrɛ ɲininkan yala fɛɛrɛ ɲumɛn b’i yaasa i ka se ka i ka farali n’i ka misali ɲumanya politigi waleya n’a y’a dɔn k’a fɔ k’i ye kɛlɛ kɛ.  
A mana kɛ min ye, Mali fasojama ma kan ka sigi ni yɛlɛmani kuraw ye k’i de bɛ na n’u ye bawo i b’a la k’i labɛn ka sariya bolodalen min bɛ tali kɛ marako polisi sigili la bila ka taa SE-ƐNITE (CNT) la tali kama.
Nin sariya, n’a tara, bɛ na jamana tilali baaraw taabolow tiimɛ. 
A taabolow kɔnɔ, Mali kɔrɔnfɛ marabolo sen tɛ sariya in na.
Kasɔrɔ, ni taabolo bɛ jamana dugukolo kan, a ka kan ka laboli faso jamana dugukolo bɛɛ de kan k’a sɔrɔ yɔrɔ ma bɔ a la.  
Wa sariya kɔnɔ, cɛmmancɛ fanga koɲɛnabɔjɛkuluba ma kan ka nin ko in latigɛ bawo Bɛn bɛnkansɛbɛn min bɔra Alize baarataabolo la o lakodɔnna Mali depitebulon fɛ. 
Ka fara o kan, ko in tɛ baarakɛta fɔlɔ ye cɛmancɛlafanga ɲɛmɔgɔw fɛ. 
Nin bɛnkan, an b’a dɔn,janfaba wale don Mali juguya la.  
Tuma min minisiri Ɲɛmɔgɔ kura bɛ farali ko fɔ, mɔgɔ b’a yɛrɛ ɲininkan a bɛ na kɛcogo jumɛn de ta) ka ɲɛsin SEMA (CMA) ɲɛmɔgɔw ma minnu bɛ sara miliyɔn caman na bawo Bɛnkansɛbɛn kɔlɔsilijamakulu mɔgɔw don. 
Cogo bɛɛ la, cɛmancɛlafanga kama si tɛ se ka fɛn si ta ko bɛnkansɛbɛn kama.  
An ka miliyari wari minnu bilala ka taa kɛɲɛkɛ fɛ fanga tɛmɛnenw fɛ a bɛ na olu ko ɲɛnabɔ cogodi ni walew ye a b’a fɔ minnu ma ko yiriwalinafolobɔ k’a kɛ kunbalan ye marabolo tɔw ma ?
I n’a fɔ nsana b’a  fɔ cogo min.  
N’i taara dugu la k’i jogo to, a b’i sɛgɛrɛ. 
Mali fasojama sɛgɛnna nɛdumanya dantigɛli kɔrɔfɔ lamɛnni na.  
Donan Lebedem  A sigili tɛ kalo saba bɔ, Perezdan Bazumu Mohamɛdi ye ŋaniyaɲuman taamasiɲɛnw jira yaasa ka politiki walew yiriwali jira min bɛ marako ɲumanya ko fɔ Nizɛri. 
Nizerikaw teliyara k’a danfara lakɔlɔsi joona a ka fanga ni a fɔnna min kɔ o ka fanga taabolow ni ɲɔgɔn cɛ ni ale ka porotokɔli fɛgɛnmali ye, min taamasiɲɛ ye yɛrɛmajigi ani kɛcogo ɲuman ye danfara bɛ min nin ni san tɛmɛnenw delinakow cɛ.   
U kɛlen kɔ ka nɔ bila foroba nafolow kan, nin taamasiɲɛ fɔlɔ, hali ni taamasiɲɛw don, bɛ ŋɛnɛya ɲumanya de jira ka fu siri waleya nafantanw la, minnu musaakaw ka ca wa u ni jamana sɔrɔ cogoya tɛ bɛ jamana min kɔnɔ jama t’a la ka se k’a mago jɔnjɔnw musaakaw sɔrɔ. 
""
O taabolo tun bɛ na sɛmɛntiya Perezidan Bazumu ka ŋɛnɛya tali fɛ ka jɔyɔrɔ dɔw bɔ foroba cakɛdaw nafa tɛ minnu na. 
Dɔbɔli Kɔnseyew cayaralika la ani ciɲɛnabɔlaw kuma fana fɔr. a
Demɛnmafɛnw tilaliba ni wale si tɛ bɛn walima cakɛda baara musaakaw ka girin foroba nafolokow ma wa a bɛ tɔɔrɔ lase jamana ma min tɛ faama bawo o tuman kelen na Jamana foroba cakɛda baarakɛla dɔw bɛ tirikitɔrɔkɔ kɔnɔ yaasa ka se k’u ka musaakaw sɔrɔ wa jamana ka juru sera hakɛ la min bɛ mɔgɔ jɔrɔ kosɛbɛ. 
A bɔlen b’a fɛ ko nin ko Fanga ka  nin taabolo ye  Nizerika dɔw kun minɛ, ka fara fanga sinamaw kan, o bɛ fanga kura di bɛjɛnfanga taabolo jigiya ni forobafɛn ɲɛnabɔli ma jɛɛlenya kɔnɔ. 
Walasa ka yɛlɛma jɔnjɔnw waleya, Perezidan Bazumu ka kan k’i hakili jagabɔ yaasa k’a kisi a sinanmaw ka sanpɛrɛ ma ani mɔgɔ minnu bagabagalen walima minnu tɔɔrɔlen don nin politiki kunnafoni fɛ. 
Siga t’a la a mago bɛ na jɔ a ka fanga sigili, delinakow fɛmɔgɔya dɛmɛni ani dɔbɔli politiki gɛrɛntɛli la Nizerikaw ka don o don ɲanamaya la. 
O cogo de la,fangaw minnu dara $* ɲɔgɔn kan olu ye u kɛwalew dɔw bila ka kɛ i n’a fɔ sannibagaya min bɛ politiki sanuyalen ɲɛtaa fereke, bɛɛjɛnfanga min bɛ sen na o bɛ se k’o sinsin. 
O kɔfɛ, kɛwale ninnu ka jugu jamana dugukolow faraɲɔgɔnna ni dalatilenniw ma minnu bɛ politiki ka ɲɛmajɔ lakana.  
Tiɲɛ don Perezidan Bazumu tara kalafili kɔnɔ ka da a ka lahidukan kan ; a fɔnna Isufu Mahamadu min kɔ k’o ka san fila sarati kow sɔrɔlen kologɛlɛya  ni ka jamana lataga ɲɛ n’o tɔnɔbɔli ye, o bɛɛ la, nin kandi tɛ fɛɛrɛ lawaleyali ni labɛn ɲumanw waleyali bali foyi si la minnu bɛ bɛnkanbaara tɛmɛli tiimɛ ni Nizɛri fasojama ye. 
Yɛrɛkofɔ baara ganselikanw kun tun ye ka kɛrɛnkɛrɛnnya la bɛɛ ka to Isufu Mahamadu ka hakilina jamana dɛmɛni wale hakilina tali bɛɛ lajɛlen na. 
Sugandili dɔw latilenni minnu ka dafabaliya bɛ kɛnɛ kan, nafantanw yɛrɛ, tun yecogo ma kan ka kɛ kunbalan mɔgɔ fila ni ɲɔgɔn cɛ. 
Ka jɔ politiki tɛmɛlenw n’u ka baarakɛlenw jɔyɔrɔtigiyaw kɔrɔ, o kɔrɔ ye k’i sɔnna u ka filiw ma ni k’i jɔ u latilenni fɛɛrɛw ɲinini ye. 
Nizɛri bɛ politiki baarakɛcogo kura mankɔnɔni na min bɛ na segin ka baara ni magan bila marako cɛ ma. 
Hakilina dɔw y’a daminɛ ka waleya dɔɔni-dɔɔni deli nɔgɔya siraw fɛ min b’a to mɔgɔw bɛ sigi ka diɲɛ nafolokow bolodiɲɔgɔnma kɛbagaw ka demɛnɛ durɔn de makɔnɔ.   
Tiɲɛ na mɔgɔ ninnu bɛ dɛmɛnw de kɛ minnu bɛ baaradatigiya kɛli bali ni ka kɛ kunbalanw ye sɔrɔsiraw hakililaw latigɛ la bakurubafɔ la a bɛ dansigi sɔrɔ ni hadamadenya baara yiriwali la. 
Nin kɛcogo kura bɛ dansigi jɔyɔrɔtigiya hakilila ani jamana kɔnɔ yiriwa kuntala jan ni labɛn miiriya ye. 
Politiki ni hinɛ bɔli mɔgɔta la foroba cakɛdaw la, o ka kan ka kɛ foroba cakɛda taabolo kura jɔsenba dɔ ye.   
Jamana cakɛda baarakɛla minnu bɛ jama suguya bɛɛ ka ci la o mana kɛ politiki tɔn fɛn o fɛn na.  
Jɛn ma kan ka kɛ ni ɲanawoloma wale si ye u ka baara kɔnɔ. 
Yuruguyurugu ni ŋanamuŋanamu kɛlɛli bɛ kɛ sababu ye ka danaya sabati ko kura politiki kɛwale la. 
O cogo de la, foroba cakɛda baarakɛla dɔw minnu ka sɔrɔ basigilen don an’u wariduncogo danfara kɛlen do fɛn ye min bɛ kɛnɛ kan wa a bɛ tiɲɛnni ni ɲangibaliya i ko fɛnw tɛ jamana kɔnɔ. 
O politiki masurunnamɔgɔya fana bɛ sɔrɔ foroba baaraw dili kɛcogow la sɔsɔli bɛ minnu saratiw la. 
Sɔbɛn gologɛlɛma de ka kan ka kɛ Jamana cakɛdaw sanfɛjɔrɔyɔw  la siga t’a la o bɛ ɲɔ ɲuman bila Jamana baarakɛlaw jogo ni jama la bakuruba fɔ la. 
O n’a ta bɛɛ, n’an y’an kɛ baarakɛta fɛɛrɛw dalabɛnni na, Bazumu b’a dɔ k’a ka kan k’a disi da yɔrɔ sigibaw ta la ni minnu sinsinnen don kosɛbɛ min kɛra sababu ye ka mɔgɔ caman kɛ ka nafolotigiya damatɛmɛ ni tilennibaliya kɔnɔ politiki mɔgɔw b’o la.   
Siga t’a la kologɛlɛya  kuntilenw walima kologɛlɛya kuntilenbaliw mago bɛ na jɔ politiki cɛsiri ani kiritigi lamɔgɔ jɔnjɔnw na.   
Tuma bɛɛ jagɛlɛya, cɛsiri, jateminɛ ani laɲiniw jɛya laban bɛ jaabiw di minnu bɛ lakodɔn bɛɛ fɛ.
Fan wɛrɛ wɛrɛ fɛ, jagoya la, pariti min bɛ fanga la, lakurayali bɛ na tɛmɛn fanga digi sira fɛ dɔ bɛ bɔ min na kosɛbɛ yɔrɔ min na a b’a la ka mɔgɔw fanga tufa k’a kɔ don bɛɛjɛn politiki basigilen siraw la, minnu kuntilenna ye jamana ka ɲɛtaa ye. 
Marabolo caman na, pariti bɛ ta ka kɛ fɛn ye min bɛ mɔgɔ dɔw mago dilan damatɛmɛ kɔnɔ. 
Tuman dɔw, Jamana bɛ ɲɛtugu taabolo kan bɛn ni jamaw tigɛnsɔnya na.
Waati sera yaasa politiki mɔgɔw bɛɛ ka kɛwalen ninnu kɔn minnu bɛ wolo dusukasiw ni ɲɔgɔnfaamuyabaliyaw la, olu minnu ye ɲɔgɔnsamasamaw nafantanw ni ɲɔgɔnsamasamaw gɛlɛw la minnu ka kan ka dansigi.
Kɛwalen lankolow bɛ Jamana ni Fanga tɔgɔ tiɲɛ, u kɛbagaw dun b’u yanga k’u ka kafalenya ɲɛfɔ. 
A bɔlen b’a fɛ ko Perezidan Bazumu, nin sarati daminɛ waati kɔnɔ, ye yɛlɛma don kow la ni saratiw la ɲumanw sigili ye politiki kɛnɛ na walasa ka bɛn sabati. 
Ka lafisayali kɛ fanga sinamanw ani jamana mɔgɔ tɔw ni ɲɔgɔn cɛ ye a waleyasira dɔ ye. 
O kɔrɔ ye k’a kana fɛn kelen bɛ min nafa ka bo jamana bolo n’o ye bɛn ye, ma kan ka sɛgɛn o ɲinini na. 
An bɛ lakanako goniya cogoya min na sisan n’a ɲɔgɔn ma deli ka kɛ, jamana mago bɛ k’a ka wulikajɔ kɛ a se bɛɛ lajɛlen na walasa ka fu siri bagabagaw la minnu bɛ dankari a ka siniɲɛsigi la. 
Kokan politiki ye gɔfɛrɛnama ka wale dakun dɔ ye min ka kan ni ɲɛmajɔ kɛrɛnkɛrɛnnen ye ni baarakɛcogo jaabi kaɲi ka sanga ni kow kɛcogo ye sisan.   
Jamanaw cɛkow wale ni jamana ka nafaw bɛ fanga boli kɔkanna politiki hakilimaya kan min labɛnna ka bɛ jamana dugukolosigicogo politikiw tiɲɛw ma. 
Wulikajɔ ni kɔkanna yeeli diɲɛ mɔgɔw fɛ tun ma kan ka tɛmɛ kɔnɔna kow kan minnu ye gonimaw ye jamana fɛ. 
Doɲɔmu Jara   Nin ja lamagata ye bɔlɔlɔw kun fa dɔgɔkun tɛmɛnen. 
O ye cɛni dɔ ko ye min tɔgɔ ko Cemoko Kone mɔgɔ tun ɲɛ bɛ cɛ dɔw la ka kuran kɛ ka min ci sɔɲali kama.  
cɛni ɲanibagaw cɛ la, n’ulu ye mɔgɔ naani ye, mɔgɔ saba comina Polisiso 9na  cɛdenw fɛ ntɛnɛn zuwɛnkalo tile 7 la. 
Wa kokɛbagaba, Musa Sisoko n’a bɛ fɔ a ma ko « Fatocɛ », ale min tun y’i dogo, o minɛnna tarata don zuwɛnkalo tile 8na sɔgɔma nɛgɛ ɲɛ 5 waati la a tericɛ fɛ Kanajigila. 
Sisan, u bɛɛ lajɛlen bɛ KASOBONBA kogo naani ni ɲɔgɔn cɛ.
Ka d’a kan, nin ja lamagata min janya ka ca ni miniti 2 ye, n’a tali bɛ san kelen ɲɔgɔn bɔ, a bilala bɔlɔlɔlɔ sanfɛ. 
Jaw kan, an tun ɲɛ bɛ Cɛmoko Kone na a bɛ k’i yɛrɛ makaran ka bɔ farikolo lajaaba ma min tun tun bɛ ka kɛ ni sudelinɛgɛjuruw ye, minnu tun bɛ cɛ dɔ bolo n’a bɛ fɔ a ma ko « fatɔcɛ », a si tun bɛ san 17 na kow kɛ tuman na. 
Ale ye sudelikɛyɔrɔ dɔ kuntigi ye min dɛmɛnnen bɛ a ka kalanden saba fɛ walasa ka nin ɲagali jugu kɛ sifinnaka Cɛmoko la, min jalakilen bɛ talifoni sonyali la. 
Ko don min kɛra Samaya Mande togodalakomini na. 
Ko lajaaba ani Komini IV kiritigɛyɔrɔ Porokirɛri Ture ka fanga kama, Polisiso 9na Komisɛriba Santigi Kamissogo y’a kun do ko kɔrɔ ka sɛgɛsɛgɛli boloda Komini kofɔlen kɔnɔn. 
Sɛgɛsɛgɛli in ye nɔn bɔ bawo a kɛra sababu ye ka tigɛ da mɔgɔw kan minnu sen bɛ ko in na k’a fara kokɛbagaba kan Musa Sisoko « Fatɔcɛ » kan n’o ye sudeliyɔrɔ tigi ye tɔɔrɔwale kɛra yɔrɔ min na. 
Polisikomisɛri Kamisoko ka ɲɛfɔli la, a bɛ daminɛna ni talifoni sonyali ye « cɛ » kunlabɛnyɔrɔ dɔ la, wa Cɛmoko fitinin de tun jatela k’a kɛ mɔgɔ bisigiyalenba ye. 
O la, kundilayɔrɔtigi min ye sudɛri Musa teri ye, o ye son bisigiyalen lana walasa k’a ɲagin.
O de wolola fɛn na an b’a la ka min lajɛ ja in na min na kasaratɔ b’a la k’a tɔɔrɔbaga deli, k’i kale k’a tɛ sonyali kɛ abada. 
Nin jalamagata y’a yɛrɛ sɔrɔ bɔlɔlɔ sanfɛ cogodi san kelen kow kelen kɔ ?
Musa Sisoko ka kalanden dɔ de tun bɛ ka wale in ja ta k’a sɔrɔ a ka ɲɛmɔgɔ tɛ a kalama a kɛtuma na, o de bɛ se ka kɛ carili jubaju ye, Polisikomisɛri Kamisoko ka fɔ la. 
A ka kumanw kɔnɔn, o gɛnni kɔ ka bɔ Musa Sisoko ka baarayɔrɔ la, o de kɔfɛ ja kofɔlen y’a yɛrɛ sɔrɔ bɔlɔlɔ sanfɛ wa ko bɛɛ b’a jira k’a fɔ ko ale de ye o jubaju ye. 
polisikomisɛri ni a ka cɛdenw kɔni y’u bila a ɲinini na. A y’a jira k’a fɔ n’u y’a minɛn a bɛ na  jira Porokirɛri la. 
Yani o cɛ¸Musa Sisoko « Fatocɛ” ni a jɛɲɔgɔw bɛ Kasobonba la kabini araba don zuwɛnkalo tile tile 9 o yiralen kɔ Komini IV kiriyɔrɔ Porokirɛri la. 
Mariyamu Sisoko ka fɛ Kojugukɛlaba dɔ ka minɛnni kɛra sababu ye ka binkanikɛ jɛkulu dɔ ci komini Fɔlɔ la ani Bamako yɔrɔ wɛrɛw la ala ni polisiso 6na ka lakana bolofara ɲininikɛ jɛkukulu ka kodɔn sababu la polisi lasidan kalaman n’a bɛ fɔ o ma Watɛrilo, o ka ɲɛmɔgɔya kɔnɔn. 
Mɛkalo tile 5 san 2021 la, damakasi caman kɔfɛ binkaniwalew kan Komini 1 sigidaw la, lakana bolofara min ɲɛsinnen do ɲinini ma, o ye polisi jigini boloda Bankoni Surakabugu kin na, yen, tiɲɛnnikanseginbaga dɔ, min kodɔlen bɛ Bamako kasobonba fɛ, n’a bɛ segi a ka kojugukɛ la tuma bɛɛ, taamasiyɛnw y’a yira cogo min, o b’a ka baara la yen yɔrɔ la. 
Polisiw ka jigini kɔnɔn, Sɛki Umaru Sakɔ minɛn na ka taga Polisiso la sɛgɛsɛgɛliw kama.
A ka lamɛnni tuma na a sɔnna ko ale ni a tɔɲɔngɔw sen bɛ binkanni walew la n’u bɛ tali kɛ bitiki minɛnw ani fɛn wɛrɛw la Bankoni ni kin kɔnɔn k’u ni Fuseni, Haruna ani mɔgɔw wɛrɛw to ɲɔgɔn nɔ fɛ. 
Sokɔnɔna wugubaw kɔ, a tun ye maramafɛn min kɛ ka binkani kɛ ani bololamarifa kunkurunni kelen, o yera Piyɛri Danbɛlɛ fɛ ye k’a fara kanibisi caman kan. 
Mamadu Dukure tɔgɔ dɔ n’a bɛ fɔ a ma Wiye-Zi, ale minɛn na a kofɔlen kɔ a kokɛɲɔgɔnw fɛ. 
O ka dantigɛliw la a y’a jira k’a fɔ k’u ye marafan da jɔ polisimuso dɔ ani mototakisi bolila dɔ la Korofinna. 
O ka fɔ la, polisimuso ka moto ndarakilen feerela  Malitɛlida, sɔrɔfɛn dɔ in feere la mɔgɔ dɔ ma ni Sumayila Jara tɔgɔ dɔ ka dɛmɛn ye o min kɔrɔkɛ bɛ binkani kulu wɛrɛ ɲɛmɔgɔya la. 
O kojugujɛkulu ci ciw kɛra sababu ye Polisi Komisɛriba Usumani Dambɛlɛ min  bɛ  polisiso 6na ɲɛmɔgɔya la, o ye yɔrɔ sɛbɛnkɔrɔ fura o yɔrɔ min bɛ a ka mara kɔnɔn.
Binkanikɛlaw ni nsonw bɛ kasobonba la u bilalen kɔ komini 1 kiriyɔrɔ ka bolo kan.
Polisi Komisɛriba Usumani Dambɛlɛ ni a ka polisiso lakana bolofara ɲininikɛ jɛkukulu bɛ fo u ka baara ɲuman na ka ɲɛsin fasodenw ka lafiya ma. 
Bɛn Abudulahi/Free-Info ka laseli
Lakanabaara min tɔgɔ dalen bɛ “Funufunu” la, o baaraw hukumu kɔnɔn, polisiso 3na Komisɛriba n’a bɛ fɔ a ma Konɔn Tomoda, ŋanaŋamukɛlaw  Mamadu Jaw n’a bɛ fɔ a ma “Du” ani Musa Danbɛlɛ n’a bɛ fɔ a ko “Papu” olu comin na kari Mɛnkalo tile Bagadaji polisiw ka jigini senfɛ. 
U nɔn mina na do durɔgu mara a ni a feereli la. 
Hakili jigin na, Lakanabaara min tɔgɔ dalen bɛ “Funufunu” la,o min bolodala kabini kalo caman Polisi Komisɛriba Sajo fɛ n’a bɛ fɔ a ma Kɔnɔn Tomoda, a kun ye ka fu siri durɔgu feere li ni a tali la Komini filana  la Bamako Faaba la. 
O lakanabaara bakurubajate fɔlɔw ɲɛna, o kɛra sababu ye ka duragu yuruguyurugufeerela caman ani a sanbaga caman datugu kaso la. 
Saraka ye Mamadu Jawu « Du » ani Musa Dambɛlɛ bila ka d’a kan u ka fu sirila u ka nin walejugu la Mɛkalo tɛmɛnnen tile 16 la. 
U minɛna k’a d’a durɔgu mara ni durɔgu feere kama k’u datugu Mɛnkalo tile 19 san 2021.
o la, a ka ɲininkali tuma, Baru tɔgɔ in ma kuma munumunu. A y’i tile k’i jɔ a jalaki kɔrɔ. 
O la, a y’a jira k’a fɔ ko ale ye galadonna ye min y’a ka baara bila ka don durɔgu feere la, min tɔnɔn ka ca n’a ka baara ye. 
A ka fɔ la, baara in mɔgɔ lakodɔnnenba dɔ de tun bɛ minɛn di ale ma wa ale tun bɛ durɔgu feere kɛ o tɔgɔ la a bɛ fɔ durɔgu ma « kabakuru » ani « ɔfu ». 
Min ye Du ko ye sa, ale si bɛ san 20 durɔn de la wa kalanden do,o y’i kan to ko tarafikanba dɔ de bɛ Kabakuru ni Ɔfu di ale ma ka bɔ Bagadaji. 
A ko ale bɛ nin baara kɔnɔn kabini 2020 wa feerew kɔfɛ, a ka sɔrɔ bɛ se k’a daminɛ sefa wari 2.000 la ka se 3.000 ma tile kɔnɔn. 
Kuma wɛrɛ ma kɛ min kɔ, mɔgɔ fila nɔnminɛnnen « Du » ni « Papu » bila ka taga Bamako Kasobonba la yani o ka kiri don cɛ.
Mariyamu Sisoko laseli 
Adama Ture n’a si bɛ san 16, Yusufu ni Mayimuna Ture den fatula k’a sababu kɛ kisɛ yɛrɛ ye. Wa sooni a su tun bɛ na don kundo la k’a sababu kɛ a fasà ni « Likizanburu » Mɛri anfan ani Gabiriyɛri Ture dɔgɔtɔru ka bɛnbɛnbɛn ye. 
N’a ma kɛ a ba ka lasomini ye Komini Filana Kiri kunkelen Kiriyɔrɔ Porokirɛri fɛ yen, nin ko in tun na kɛ jakumabo ye min tun bɛ datugu Ɲarela kaburudon na kɔlɛ-kɔlɛ.
Dɔgɔkun tɛmɛnnen, kunnafoni in tun bɛ se ka kalan an cakɛɲɔgɔw « Mali ka Kunnawolo » kunnafonisɛbɛ bakurubaw la. 
Jabali Taransiti Tigi marifa a denkɛ san 15 la yɔrɔ surunnin na ka mugu ci a la miliyɔn 5 kama. 
Kunnafonidisɛbɛn kelen o ka fɔ la, o ko ninnu kɛra Yirimajɔ Zɛrɛni la, mɛkalo tile 5 sɔgɔma nɛgɛ ɲɛ 1 waati la. 
Fa, Yusufu Ture n’a bɛ f’a ma « Papu » (Jabali Taranziti Sosete tigi), bɛ sɔrɔ a ye mugu ci a denkɛ (Adama Ture) la min si bɛ san 15 la sefa wari miliyɔn 5 kama. 
Nin maana la, kunnafonidisɛy’a sɛbɛn ko.
a bɛ daminɛna ni dalamakan ye fa ni ni ɲɔgɔn cɛ. 
Fa ye a den san 15 jalaki k’a ye a ka Sefa wari miliyɔn duuru hakɛ ta ale kɔ. 
Kuma sama-sama min tɛmɛnna u ni ɲɔgɔn cɛ, a ma tamakiya k’i mado a denkɛ la ni ka mugu (kisɛ saba)ci a la. 
O kɔfɛ, o y’a yɛrɛ sɔrɔ joliji la, o fɔlɔ la k’a lase Opitali di Mali dɔgɔtɔrɔso la, o kɔfɛ u tagara n’a ye Likizanburugu dɔgɔtɔrɔso la. 
Kunnafonidisɛbɛn ye kunnafoni cari yɔrɔ min, kumanw cayara fan bɛɛ fɛ walasa k’a yɛlɛma, walima k’a fɔ cogo wɛrɛ la walasa k’a jaba jɛya, walima ka Jabali Taranziti ɲɛmɔgɔ lakisi o min kɛra Mali taranzitɛri bɛɛ laɲuman ye san 2009 ani taranzitɛri bɛɛ laɲuman farafina la Sɛpitanburukalo la Kigali
O namara kɔnɔn, bɔlɔlɔ labaarala dɔ y’a tɔgɔ kɛ « Zakɔbu Zuma » ye Fesibuki sans fɛ k’a ɲɛfɔli kɛ a yɛrɛ ka dɔn ta la ko in kan. A y’i kan to.  
Anw ye kumamkan minnu sɔrɔ  olu bɛɛ bɛn’a ma ko bololamarifa kunkurunni tigi dɔw y’u kari ka don Jabali Taranziti tigi fɛ yen Mɛkalo tile 5 sɔgɔma nɛgɛ ɲɛ duuru waati jangɔ ka binkanni wale kɛ a ka du kɔnɔn ni marifa ci ye a denkɛ san 15 la ani k’a ka Sefa wari miliyɔn 5 ta ka taga. 
A na kɛ cɛni bɛ furakɛli la Likizanburuki dɔgɔtɔrɔso la. 
I n ice.
Mɔgɔ wɛrɛ ka kuma y’a jira k’a fɔ ko Ture kɛ seginnen ka bɔ misiri la, a na kɛ a balala a denkɛ la a yɛlɛtɔ du kogo kan.
A kɛlen k’a miiri k’a fɔ ko nson don, a ma siga ka mugu ci a la. 
O bɔlen kɔ yen,, a bɛ dusukasi la. 
Anw ka kunnafoniw b’a jira k’a fɔ a n’a kɛ fasiribaga yɛrɛ bagabagala ni damakasi sɛbɛn ye nkalon da tɔgɔ tiɲɛ kama. 
Nka an ma sigi ni min ye, o ye lɛri 24 fasiri in carilen kɔ, cɛ nana bange.  
Nin kɔni ye dabɔra denfagala jaba jɛyali de kama. O la, kasaratɔ ye tile fila kɛs saya ni balo ni ɲɔgɔn cɛ yani a nin ka minɛn. 
Wa sibiri mɛkalo tile 8, fa mɔgɔfagala tun b’a fɛ k’a den sudon dogodogo la. 
O ko ma sirasɔrɔ, bawo kiritigilamɔgɔ dɔ lasɔmina kamalen min fatura o bɛnkɛ fɛ, o min y’i jilaja ka kunnafoni lase Kominini Filana Kiri kunkelen Porokirɛri ma.
O nɔngoni la, polisiso 3na cɛdenw y’u sendon.
Nɛgɛ ɲɛ 13 ni miniti 30 masuru la polisiw jigina sangakɛyɔrɔ la, min tun bolodalen bɛ sibiri mɛkalo tile 8 nɛgɛ ɲɛ 14 tuma, siga kɛlen  fa min na k’o ye maafagala ye, o kɔrɔkɛ ka denbaya la. 
O yɔrɔ bɛɛ, Porokirɛrika yamaruya kɔnɔn, su melegelen fini jɛma dɔ la, jolinɔ yɛrɛ b’a la,o su tala k’a bila yani sɛgɛsɛgɛliw ka ban. 
sɛgɛsɛgɛliw daminɛna, o kɛra sababu ye kokɛɲɔgɔn dɔw minɛna siga kɛlen do minnu na k’u ye mɔgɔ faga, ulu cɛla Yusufu  Ture kɔrɔkɛ n’a ka denbaya mɔgɔ dɔw b’u la. 
A maa kofɔlen yɛrɛ n’o ye Jabali Taranziti tigi Yusufu Ture ye, o ma se ka sɔrɔ tuma min na an bɛ ka kɔrɔfɔ in fasiri. 
Kamalenni min fatura, o ba Mayimuna ma se k’a lasabali. 
Ani Turekɛ furusalen bɛ san caman bɔ, a ko ale n’a denkɛ tun farala ka bɔ ɲɔgɔn na, ale tun bɛ Qqqqqqq²bagabaga, ka bali taga bɔ a den na, o ka saya de fɔlen filɛ a ke ye Wasapu kumakan baqtaki la a cɛkɔrɔ fɛ walasa ka ale kunnafoni durɔn suturali,tuma na.
Nin ko in ka kan ka sɛgɛsɛgɛ ka jɛya k’a tiɲɛ da kɛnɛ kan. 
Kɛrɛnkɛrɛnnenya  la Likizanburugi ni Gaburiyɛli Ture dɔgɔtɔrɔsow baarakɛla kɛcogoya min ye k’a fɔ u m’u janto banabagatɔ la min joginnen kisɛla, hali u ma sɔn ka polisiw ladonniya. 
O la sa, a mana bila ɲɛ o ɲɛ ma o tɔ na lase aw ma!
Mariyamu SISOKO fɛ
Ameriki kiriso y’a latigɛ ka sɛgɛsɛgɛli lajɔ Andiru Barawɔni Jr salen kɔ, Farafin 42 tun do min fagala a ka mobili kɔnɔn polisiw ka muguci senfɛ k’a sɔrɔ a tun b’a la ka boli ɲɛnaminifɛn w yuruguyurugufeere minɛnni ɲɛ 
A ka denbaya y’a jira k’a fɔ ko « dɔgɔyalima » latigɛ do. 
Ko yugubara kokura Ameriki dugukolo kan polisilakaw ka dantɛmɛ caman kan, nin siɲɛn na o kɛra Karolini Kɛɲɛkaya fan kɔnɔn. 
Polisiden si nɔn tɛ na minɛn Andiru Barawɔni Jr ka saya kunkɔrɔ, o min fagala kisɛ la a ka bolifɛ kɔnɔn Karolini Kɛɲɛkaya fan kɔnɔ Awirilikalo la. O kɔrɔfɔ lasera tarata mɛkalo tile 19 porokirɛri ko in bɛ min ka bolo kan. 
Pasikotanki mara Porokirɛri ka kɔrɔfɔ la, a ka saya, « hali n’a kɛcogo tun lahaliya ka jugu, kun tun b’a la”, o kɔrɔfɔ kɛra kunnafonidi lajɛɛrɛ dɔ senfɛ. 
Ni y’a siɲɛ gale ye n’a ye marabagaw ka ko yecogo jira jama na ko jugu in kan min kɛra kumasicɛ ko ye Ameriki dugukolo kan. 
A ka fɔ la, lakanatigilaka mɔgɔ wolonwila nana ni minɛnnisɛbɛnw ye minnu bɛ talikɛ  ɲɛnaminifɛn yuruguyurugu sɛgɛsɛgɛli kan cɛ dɔ ka so min si bɛ san binaani ani san biduuru ni ɲɔgɔn cɛ Elizabɛti Siti la, awirilikalo tile 21 sɔgɔma. 
O wagati la, u nan’a sɔrɔ a ka bolimafɛn jolen kɔnɔn kɛnɛnma. 
Polisiw kɛlen ka mobili lamini, u ye maramafɛw kɛ k’a bagabaga k’a ɲin’a fɛ k’a bɔ. 
Kisɛ 14 cira sekɔndi 44 kɔnɔn Dutigicɛ san 42 tun y’a ɲini ka boli o tuma na. 
Andiru Wɔnbile y’a jira k’a fɔ ko « A ka ŋaniya kɛra sababu ye fangayira yɛlɛmana ka fangako ye ».  
Porokirɛri ka farankan kɔrɔfɔ la,  « A sinna k’a ka bolimafɛn boli k’a ɲɛsin lakanatigilamɔgɔ dɔ ma », o de la ŋaniya min tara ka mugu wili walasa ka « nin farati kunbɔlen » bali, o ye « hakili ɲumaya » ye.
A y’a pereperelatigɛ k’a fɔ ko sekɔndi 44 kɔnɔn, polisi mɔgɔ saba tun ye kisɛ 14 ci, fɔlo bolimafɛn ɲɛ fɛ ani a kɔ fɛ, Barawɔni kɛlen ka segin a kɔ. 
A y’a sɛmɛntiya k’a fɔ ko kisɛ fila ye Andiriyu Barawɔni Jr sɔrɔ minnu na min dɔnn’a tɔn fɛ o kɛr’a sata ye. 
O kunnafoni tun fɔlɔla ka cari kasaratɔ ka denbaya fɛ, k’a sanga ni dɔgɔtɔrɔw ka sulajɛ ɲɛfɔli sɛbɛn kannabilalen ye
Kalili Ferebe min ye san binaani hakɛ cɛ in den dɔ ye tun y’a kuncɛ k’ale fa tun « fagala » de. 
Bolibagatɔ ka sira jateminɛnni ka gɛlɛ Kasara min min kɛra Zɔrizi foloyidi ka kiri jaabi dugusajɛ la, o kɔ dusumakasijira walew kɛra dugudeni la ani fan wɛrɛw fɛ. 
Ka t’a sɔrɔ kiriso tun y’a ban ka lakanatigilamɔgɔw ka yaala-yaala jatalan jaw carili yamaruya, o ye dɔ fara ŋunuŋunukanw kan. 
Walasa ka « .. » bali, Elizabɛti Siti mɛri, Beti Parikɛri tun ye dugudaminɛ sariya ta su caman kɔnɔn. 
Porokirɛri Wɔmibile labanan ka ja talen ninnu cama jira tara tarata don, o bɛ polisilaka caman labɔli sɛmɛntiya walasa ka Andiru Barawɔni Jr ani aka ka laɲini ka boli. 
O bɛ n’a ta a ka teliya jatebɔli ka gɛlɛ ni polisiw tun b’a ka sira kan.
Taradon, Andiru Barawɔni Jr masuruma mɔgɔw ye porokirɛri ka latigɛ jalaki o min jira ko ka sɛgɛsɛgɛli ka lajɔ 
U ye cikan don u ka soronalidonbagaw da « K’a fɔ ko kun tun bɛ kisɛciw la o ye « dɔgɔyali ni nɛni » ye.  
U y’a lajini « u ka mara Sariyaso minisiri k’a sendon teliyala ». 
Sun : FRANCE24.COM  Lakanabaara min tɔgɔ dala “Funufunu” la o bɔlen filɛ ka durɔgu dilanyɔrɔ fitini, durɔgu yuruguyurugu ani durɔgu tayɔrɔ jɛgɛ belebele fila minɛnna Mali faba kɔnɔn. 
A kɛra mɛkalo tile 24 ka se 25 ma Polisi komisɛriba Sajo a bɛ fɔ min ma Kɔnɔn Tomoda o ka cɛdenw ka jiginni dɔ senfɛ Sebenikɔrɔ. 
O ye durɔgudilannaba in koye n’o ye Mujibu Fofana n’a bɛ f’a ma « Maraka » ani a baaraɲɔgɔn Bulkasimu Ture a bɛ fɔmin ma “Mafiya”. 
U minɛnna k’a sababu kɛ ɲɛnaminfɛnw marali n’u feereli ye. 
wa a bilala ka taga Bamako-Kura Kasobonba la jumadon mɛkalo tile 28 don.
Kabini san caman, Mujibu Fofana  n’a bɛ wele “Maraka”, ale tun ye durɔgu yuruguyurugukɛlaba ye.
A laban ka bin Polisiso 3 na cɛdenw ka jɔ kɔnɔn. 
O cogo la, Bagadajika in n’a yuruguyurugu ɲɔgɔn n’o tɔgɔ ye Bulkasimi Ture ye min bɛ wele ko « Mafiya », u minɛnna Sebenikɔrɔ. U tun hakilila k’u to o kin na  u na kisi « Funu funu » ka minɛ ka minɛnni la, o lakanabaara min daminɛna Komini filana n’a kɛrɛfɛlaw la yani Bamako n’a kɛrɛfɛla sen ka don baara bolodalen in na. 
Mujimi Fafana min ye duɔgu yuruguyurugukɛlaba dɔ ye, ale tun y’a daminɛ ka ɲɛnɛya k’a kɛ a yɛrɛ damana ɲɛmɔgɔ ye .
A ka duragudilanyɔrɔ tun bɛ o kin in na wa a tun ye sifinnaka caman ta baara la minnu tun bɛ bilalen bɛ feereli la a fɛ, Bulikasimu Ture bɛ o la n’a bɛ f’a ma ko « Mafiuya ». 
O la, ɲininjali tɛngulen a la polisiso 3na lakana bolofara ɲininikɛ jɛkukulu fɛ, Maraka ko k’a tɔgɔla durɔgɔdilanyɔrɔ b’a bolo kabini san 1995 a kɛlen kɔ ka san caman kɛ a kɔrɔkɛ dɔ ka durɔgufeere la ki kɔnɔn. 
Ka fara kin kɔrɔkɛ ka, a y’a jira k’a fɔ k’a ni Nizeriyaka dɔ bɛ jɛnɲɔgɔya la min bɛ durɔgu dilabali di a ma. A ka fɔ la, a ka dilanenw tun ye duragukurunw ye Gabakuru, Ɔfu ani Kokayini bɛ minnu na. .  
Ka kɔn « Funu Funu » lakanabaara ɲɛ, ne tun bɛ se ka Sefa wari 100.000 sɔrɔ duragu feere la. 
Ni nin lakanabaara in daminɛnni ye,duragufeerela ni durɔgutala caman siran na. 
Dɔw minɛnna k’u bila kaso la, dɔw bolila walasa k’u dogo kiri nɔminɛni ɲɛ. 
Ne kɔni, je tun b’a miiri ko Bamako komini filana sen tɛ « funufunu «  lakana baara la. 
O kama ne yɛlɛmana Sebenikɔrɔ yen ne tun bɛ to ka durɔguw dila ani k’u feere, Mafiya y’o fɔ. 
Ka fara o kan, jiginin in kɛlen, durɔgu kurulama caman sɔrɔla Mafiya fɛ yen, wari hakɛya dɔ min bɛ dɔɔni b,ɔ, ka fara kɛfɛnw dɔ kan  minnu bɛ kɛ ka durɔguw dilan. 
O fɛn ninnu bɛ na a sirifu gɛlɛya kiriso yɔrɔ. 
O la, kasobon kɔlɔsibaga ka baara bila n’o ta wo ta a jiralen kɔ Komini filana Porokirɛri la, Maraka ni Mafiya bilala ka taga Bamako Kasobonba la juma mɛkalo tile 28 tɛmɛnen. 
Lakanabaara « Funufun » bɛ sen na, jɔn de ye mɔgɔ nata ye ? 
Mariyamu SIsoko fɛ  A bɛ san caman bɔ sisan, mototakisiw donna Mali sirakanboli la yasa ka mɔgɔw ta ka bila u taga yɔrɔw la, ka fara takisiw, Sotaramaw ani sen saba bolimafɛnw kan. 
O la, sen fila bolimafɛn ninnu tali diyara Malidenw jona-jona jona-jona, kɛrɛnkɛrɛnnenya  la minnu bɛ faba la. 
O bɛ kɛ, a ka teliya n’a sɔngɔ duman de kama. 
Nka sa, ko Takisimotoko in kɔrɔlɔ ye mun ye o y’a sendonnen ye sirabakankasara caman na, i n’a fɔ 78%. 
O de fɔlen bɛ Sigidalamɔgɔw ka Lakana Ɲɛmɔgɔyasoba ka san 2020 baara kunnafonisɛbɛn kɔnɔn, Sigidalamɔgɔw ka Lakaanabaara Duguma Ɲɛmɔgɔ ka fɔ la, n’o ye Tasuma Fagala ciyakɛyɔrɔ letenan-kolonɛli Bakary Dao ye. 
An ye fɛn minnu lakɔlɔsi o tɛ ɲuman ye ka sanga nisan 2020 jate kunnafoniw ye. 
K’a daminɛ zanwiyekalo la ka na se desamburukalo ma, an b’a ye k’a fɔ ko Moto-Takisi nɔnba bɛ kasaaraw la jangɔ jugumabaw, o de kɛra Letenan-Kolonɛli Dawo ka datigɛ kumawye ka sanga ni anw ka ɲinikaliw ye. 
Alisa, n’a y’an sinsin Sigidalamɔgɔw ka Lakana Ɲɛmɔgɔyasoba ka san 2020 baara kunnafonisɛbɛn kan, a b’a jira k’a fɔ ko dɔw farala kasaara kan, k’o kɛrɛnkɛrɛnnenya  la kasaara 3.636 cɛma  motow sen bɛ 2.836 la, o ye 78 ye kɛmɛ-kɛmɛ sara la, o kɔfɛ, a y’a jira k’a fɔ ko an bɛ waati min na sisan Moto-Takisiw bɛ kasaara caman kɛ, hali su bɛ bɔ dɔw la. 
Minnu sala a kumatɔla olu kan, a ko k’a bɛ kunnafonisɛbɛn kɔnɔn cogo min, ko mɔgɔ 676 fatura bolimafɛn sen fila la, wa o mɔgɔ fatulen ninnu cɛ la 359 tora Moto-Takisi kasaaraw de la. 
Sen fila moto sen bɛ kasaara mɔgɔ fagataw la wa fana Moto-Takisiw sen b’ula kɛrɛnkɛrɛnnenya  la. 
A ko tiɲɛ yɛrɛ la nin ye kojugu ye. 
Walasa ka dɔ bɔ kasaaraw la Letenan-Kolonɛli Dawu ye kunnafoni di k’a jira k’a fɔ k’a ye jɛkulu dɔ sigi sen na min bɛ wele ko « Dɔbɔkasaarala ni Dɔbɔfaratila Faso Jɛkulu » min ka ɲɛmɔgɔya bɛ Sigidalamɔgɔw ka Lakana Ɲɛmɔgɔyasoba ciyakɛyɔrɔw bolo. 
O kɔfɛ, a y’a jira k’a fɔ k’u y’u miiri ka motobololilaw laadi ni k’u kalan, wa u ma dan o ma, k’u bɛ hali mobilitigiw, mobilibolilaw ani mobilibolila lafasabagaw fana laadi k’u kalan. 
Anw ka kalan tɛ kɛ ka balili kɛ, nka a bɛ kɛ walasa ni kasaara kɛra, a kɔrɔlɔw bɛ se ka dɔgɔya hadamaden nin kan cogo min na. 
O de la dɛmɛnni gale wale ninnu ka ka kan ka di mobili bolibagaw ma fɔlɔ, nka u ka kan fana ka di Moto-Takisi bolibagaw ani moto bolibagaw… ma. Wa anw ye ANASƐRI bilasira Sirabakan Kasaara Tɔgɔla Don ɲɛnamayali hukumu kɔnɔn min na o Jɛkulu ye o sinsinna ya. 
An ye waati dɔ kɛ ni ANASƐRI ye walasa k’u kalan jogow la walasa u ka se ka sira taamabaga ladi ka bila taabolo ɲuman na siraba kan.
A ka fɔ la, kasaara ninnu bɛɛ bɛ sɔrɔ sirabakan sariya labatobaliya la, ka d’a kan bolifɛn bolilila caman tɛ sirabakan sariya labato, a kɛ sen naani walima senfila bolifɛnbolila ye.
O ye fasodenkoloya ye.
Min ye Moto-Takisiw ko ye, fo moto ka lakodɔn o cogo la, n’o tɛ Moto-Takisi caman tɛ sariya la.
O t’u yɛrɛ jira k’olu ye Moto-Taxiw ye wa nimero t’u la. 
O de kama Sigidalamɔgɔw ka Lakana ciyakɛyɔrɔ baarakɛla y’a fɔ k’a gɛlɛya ko Moto-Takisi bolilaw ka kan ka fara ɲɔgɔn kan ka Sirabokanboli Jɛkulu sigi sen kan, o kɔfɛ Moto kelen-kelen bɛɛ ka nimero ta walasa ni kasaara kɛra, ni tununi kɛra walima ni boli kɛra ni taamaden dɔ ye a ka se ka dɔn.  
Kuma laban na, Sigidalamɔgɔw ka Lakana Ɲɛmɔgɔyasoba Lakanabaara Ɲɛmɔgɔncini min ka baara ɲɛsinnen bɛ Makaran ni Dɛmɛn ma, o y’a ɲini bolifɛn bolilaw fɛ, kɛrɛnkɛr&nnenya la Moto-Takisiw, u ka Sirabakanna Sariya labato wa k’u ka lakalan bolifɛnboli la, k’a fara u ka bolifɛnbolidɔnni sɛmɛntiyali la ni bolili yamariya sɛbɛn ye. 
An b’a jira k’a fɔ ko Minisiri sariyasɛbɛn min bɛ sirabakannaboli labɛnni kofɔ Bamako faaba kɔnɔn, o labɛnna desamburakalo tile 31 san 2020 la. 
Yala a kun bɛ minnu kan olu b’a kala ma wa ? 
Ɲɛfɔli ni lafaamuyali ye wajibi ye. 
Mariyamu Sisoko fɛ. Orodezi Kɔgɔduguyafan, min bɛ Angilɛw ka kɔlɔsili kɔnɔn, o Jamanakuntigi kɔrɔ fatura k’a si to san 97 la. 
Zanbi Jamanakuntigi, Kenɛti Kawunda min ka jamana tun bɛ Angilɛ jamana kɔlɔsili kɔnɔn, o fatura alamisa zuwɛnkalo tile 17 k’a si to san 97 la, o laseli kɛra jamana ɲɛmɔgɔw fɛ.    
A fatura lafiya kɔnɔn nɛgɛ ɲɛ 14 ni miniti 30 tuma (n’o bɛ bɛn nɛgɛ ɲɛ 12 ni miniti 30 ma diɲɛ bɛnkanwaati) dɔgɔtɔrɔso la, o lasera Jamana ɲɛmɔgɔw ka sɛbɛnikɛla Simɔni Miti fɛ, faso jabarani kan. 
Tile muga ni kelen sanga latigɛla faso kɔnɔ. 
Jamanakuntigi kɔrɔ min n’a tun bɛ fɔ a ma KK.
tun ladala dɔgɔtɔrɔso la ntɛnɛn don sɔrɔdasi dɔgɔtɔrɔso dɔ la lusaaka jamana faaba la, k’a sababu kɛ kɛrɛdimi ye. 
Fatuli kunnafoni carila tilegan tuma na bɔlɔlɔ sanfɛ, ka kɔn fangaɲɛmɔgɔw ka laseli ɲɛ.
Foroba yɔrɔw la, Zanbikaw ɲɛkumulen tun ɲɛ wagalen bɛ jabaraniw kan. 
Nin ye dusukasi don ye Zanbi. 
o fɔra AFP la mɔgɔ dɔ fɛ Lusaka, n’o ye Hɛribɛri Simibɛyi ye, min si bɛ san 50 la, n’a ni Kawunda tun bɛ batoli kɛ egilizi kelen na. 
A tun bɛ fɔ a ma fana ko Farafina Gandi ka d’a ka farinyabaliya lafasi kan, Kɛnɛti Kawunda tun ye Kɔgɔduguya fan Orodesikɔrɔ lase yɛrɛmahɔrɔnya ma ka sɔrɔ a kɛ ni jolibɔn ye, ɔkɔtɔburukalo la san 1964 la.   
Taamasyɛn lakika  do Farafina min ko a le ye sosiyalisimu ani Mɔsiku masuruyamɔgɔ ye, a ye jamana mara san muga ni wolonfila kɔnɔn, o fanba kɛrɛ pariti kele pe mara kɔnɔn, min labaarali kɛra gɛlɛyaba ye sɔrɔ ni  hadamadenya hukumu kɔnɔn. 
Jama murutili kɛlɛ jugu dɔw kɔfɛ, a tun sɔnna pariti caman kalataw ma san 1991 wa se kɛr’a la. 
Jamanakuntigi min bɛ ye an bɛ don min na i ko bi,n’o ye Edigari Lungu ye, ale ye bataki cari Fesibuki sanfɛ k’a jira k’a fɔ ale dusumakasalen do farasina taamasyɛn lakika ka fatuli la. 
I tagara waati la min na an tun sigilen tɛ n’i tagali ye fiyewu. 
a ye o sɛbɛn.
Angilɛw ka minisiri ɲɛmɔgɔ, Borisi Jɔnisɔni ye dugawu don kɛ Zanbi jamanadenw ye tuwitɛri sanfɛ, k’a ka dusukasi jira. 
Jamanakuntigi kɔrɔ ye jɛkulu caman jukɔrɔmatintin yɛrɛmahɔrɔnya kama walima fan dɔw walima fangaw juguya la minnu bɛ tubabu mɔgɔ damadɔ ka marabolo kan, farafina faso tɔgɔla jɛkulu (ANC)  bɛ minnu la Farafina woroduguyafan jamana na. 
Farafina woroduguyafan jamana ani faraninagun kanhɔrɔnyali mɔgɔba dɔ tagara i da. 
kɛra pariti ka dusukasi kumakan ye kunnafonidi dɔ la, k’a sɔrɔ Farafina woroduguyafan jamanakuntigi kɔrɔ Tabo Nbeki y’a mankutu ko jamana fasodenw bɛɛ ka mɔgɔ tun do. 
a denw la fisamanci dɔ   Kabini a ka sɛgɛnnabɔ san 2000 la, Kawunda ka fanga tun bila bɛ gɛlɛyaw ɲɛnabɔlim farafina gun,Keniya, Zinbawe, Togo ani Burundila. 
Farafina bɔnɛna a denw lafisamaci dɔ la. 
Farafinna tɔnba y’o fɔ kɔminike dɔ la. 
Jamanakuntigi kɔrɔ tun cɛsirilen don Sidabana kɛlɛli la, a kɛlen kɔ k’a fɔ k’o bana de y’a denkɛ faga. 
A ka kɛnɛya tun lafula a furumuso ka banni fɛ san 2012 sɛtanburu la. 
Den kɔnɔntɔn de tun b’u bolo
A ka foroba bɔli laban dɔ la, Nɛlisɔni Mandela ka sanga sɛnfɛ san 2013 desanburukalo la, a tun y’i panpan ka yɛlɛ gendege kan, k’a sɔrɔ a si bɛ san 89 na.   
Zanbi ye Farafina woroduguyanfan faantan jamana fitini ye basigi dɔɔni kɛra min kɔnɔn politiki fan fɛ kabini Keneti kawunda ye fanga bila. 
Le Mɔndi ani AƐFUPE  Sifinnakaw ni farikoloɲɛnajɛ lafasa Tɔn (Apeziɛsi)bɛ diɲɛmɔgɔw ni ɲɔgɔn cɛ (Ɛfu i ɛsi 2021)  Baro tako 5nan labɛn k’a daminɛ zuwɛn tile 24 ka taa bila a tile 27 la, Salimatu Mayiga tɔgɔla Farikoloɲɛnajɛ fɛɛrɛ palɛ la.  
Walasa ka kunnafonidilaw kibaruya baara bolodalenw kan, a ko ɲɛnabɔbaaw ye kunnafonodi lajɛba labɛn kɛ Sibiri zuwɛnkalo tile 12, DFA kominikasyɔn daga la   
Kunnafonidi lajɛba kuma tun b’a la ka kɛ Si Mmu Aminata Kaku Si fɛ, n’o ye FIS kolatilennamuso ani AJPS ɲɛmɔgɔ ye, Alayi Gindo ɲɛna, n »’o ye Sifinnakanw ni Farikoloɲɛnajɛ Minisiri ka nɔnnabila ye, min ka baara ɲɛsinnen bɛ fasodenya kalani ni fasojoli ma ; ani Yunusa Sow, o min ye Right to Play ka nɔnnabila ye ; ani Ahuwa li, n’o ye Famibi Jɛkulu ka nɔnnabalila ye, k’a fara  APJS  mɔgɔ caman kan.
Ko in tun bɛ Asimi Goyita ka ɲɛmɔgɔyaba bonya kɔnɔn, nin jamanaw cɛ ɲɔgɔnyeba farikoloɲɛnajɛ tako fɔlɔ duuruna tɔnsigi bɛ na kɛ Bamako faso ni kɔkanna farikoloɲɛnajɛbagabaw, farikoloɲɛnajɛ ɲɛmɔgɔw, ciyakɛda ɲɛmɔgɔ, ani mɔgɔbaw olu mɔgɔ 2000 ɲɔgɔnna sen bɛ don baara in na. 
Ka kɛɲɛ ni FIS 2021 kolatilennamuso kɔrɔfɔ ye, wasa sɔrɔlen kɔ tako tɛmɛnnenw na, a bɛ fɛ ka kow to o taga bolo kan ni tako duuruna labɛnni ye. 
A y’i kan to ko « An ka tɔn haamina ye k’an sen don jama ka farifoni la, fan dɔ fɛ, anw ka tɔn bɛ fɛ k’a jɔyɔrɔ fa n’o ye ka kɛ tɔn ye min cɛsirilen bɛ kɛwaliw fɛɛrɛ waliyali la, o fɛɛrɛ minnu tigɛlen bɛ cɛmancɛlafanga ɲɛmɔgɔw fɛ farikoloɲanajɛ yiriwali kama, ani fɔ fan wɛrɛ fɛ, ka lafiya ni sigiɲɔgɔnya ko fɔ farikoloanajɛ nasiraw fɛ ».
A y’a jira k’a fɔ fana ko tako duuruna dakun bɛ talikɛ « farikoloɲanajɛ nafanw kan.
Yiriwali, hɛrɛ ani mɔgɔw ni ɲɔgɔn cɛ bɛn ». 
« O dakun sugandira walasa ka farikoloɲanajɛ kuma bila ɲɛ fɛ Mali ka yiriwali sira kan.
O kelen hukumu kɔnɔn, baabu min bɛ tali kɛ hɛrɛ sɔrɔli la farikoloɲɛnajɛ sira fɛ, o kuma fɔra ni an ka fɛɛrɛ kura sirilen cogow jirali ye kɛbaga lakikaw la yasa farikoloɔɛnajɛ ka kɛ fɛn ye min bɛ hɛrɛ la na Mali kɔnɔn. 
A y’a jira k’a fɔ ko FIS fana ye kɔkanna ɲɔgɔye bolodalen ye  fariloloɲɛjɛ kunkan Mali la, min bɛ APJS kɛwalen bolodalen fɛɛrɛ la min ka laɲni ye kalan ɲuman, furakɛli ɲuman ani hɛrɛ badabada ye an ka jamana kɔnɔn »,  
Min ye Apjs ka sɛbɛnnikɛlaba ye sa, o walawalali kɔnɔn a y’a jira k’a fɔ ko nin farikoloɲɛnajɛ kɔkanna Ɲɔgɔnyeba tako duuruna kɛrɛfɛ baara caman bolodalen bɛ. 
« Nin tako kama, bolola ntolan ɲɔgɔndan dɔ bɛ na sigi sen kan 3 ni 3 ni ɲɔgɔn cɛ. 
farikoloɲɛnajɛ farankanjɛkuluw  saradali 
farikoloɲɛnajɛ kunkan lajɛrɛw
baarakɛbagaw ni ɲɔgɔdannaw kalanniw. 
Karatekɛlaw ka tɔgɔla su
Hɛrɛ tɔgɔla buzi Kulukɔrɔ mara kɔnɔn ani ɲɔgɔyebolodalen ni denmisenw ye minnu bɔra Ɲamana », a y’o fɔ yani a ka baarakɛɲɔgɔw fo u ka bilasirali la. 
Mali Cɛmancɛlafanga Ɲɛmɔgɔw ye hakili ɲuman waliyali min daminɛ walasa ka fɛɛrɛw ni dabaliw pereperelatigɛ cogo min na farikoloɲanajɛ bɛ se ka bɛn sabati ani ka fasodenw fara ɲɔgɔn na o min ye Malidenw ka laɲiniba ye, o de ye lajɛrɛ in kun ye. 
Mahamadu Tarawele   Nin y’a siɲɛ fɔlɔ ye, farafina ntolantananw ka Jɛkulu ye muso ka ntolaji jsebagaw ka ligiw ɲɛnabɔ. 
O la, zoni ɲɔgɔndan dɔ bɛ na daminɛ yaasa ka ntolantitɔnw bugunatigɛ minnu sen bɛ na don nin tako fɔlɔ ntolanci laban na. 
AS Mande min bɛ UFOA A ntolan mara kɔnɔn, Mali ka lasigiden bɛ na wajibiya k’a yɛrɛ senbɔ Seven Stari la (Kapu wɛri), Dakar  Sacré (Senegali)ani Detɛrimini Girls (Liberiya) minnu cɛsirilen don k’u sen do ni sankɔrɔta ɲɔgɔndan, min bolodalen bɛ zuluye kalo nata la Kapu-Wɛri jamana la.
Mali ka zoni kɔnɔn, Lagine, Sera-Lɔni, Gine Bisawo, Moritani ani Ganbi jamanaw tɛ UFOA A ɲɔgɔdan ntolanci sendonni sariyaw matarafa ola, jamana ninnu ka ntolan tɔnw sen tɛ na don ni tako la. 
Min ye UFOA zoni B ko ye, o ka ɲɔgɔndan bolodalen don ni tɔn 6 ye k’a ta zuluyekalo tile 17 la k’a se a tile 30 ma san 2021 la Kodiwari
Ko don ta. 
Burukina Faso jamana ka USF ntolan tɔn, Nizeria jamana ka Rivers Angels ntolan tɔn,Nizɛri jamana ka Polisi ntola tɔn (AS Polisi), Gana jamaana ka Hasssacas Ladies FC ntolan tɔn, Togo jamana ka ntolan diɲɛ teriw ani Kodiwari ka ntolan tɔn n’a bɛ fɔ o ma Gaɲuwakaw ka Balimamuso tan-ni kelen. 
Min ye CECAFA zoni ta ye, ɲɔgɔndan ntolanci bɛ na kɛ Keniya  jamana kana wa ntolancitɔn minnu bɛ na kɔgɔ da ɲɔgɔn na olu ye.
Burundikaw ka PVP Buyenzi 
Jibutikaw ka FAD Ntolanci Tɔn, Etiyopikaw ka Nigidi Banki, Keniyakaw ka Vihiga Queens.
Sudankaw ka Alidefaa Karitumu Ntolanci Tɔn, Ugandakaw ka Doves WFC Ntolanci Tɔn, Tanzanikaw ka Simba Queens, Rritirekaw ka Ntolanci Tɔn n’a bɛ fɔ a ma Denden, woroduguyanfan Sudankaw ka Join Stariw ani Ruwandakaw ka Scandinavian
ɲɔgɔndan ntulanci bɛ kɛ k’a daminɛ zuluyekalo tile 17 la k’a taa bila Utikalo tile 1 la.
Aw k’a dɔn  ko zoni nin na.
Somali sen bɔra.
Min ye KAFU ka UNAFu zoni ko ye, Libi sen tɛ na kɛ o la bawo a ma se ka lasigiden kelen ladon. 
Nka, zoni ka ɲɔgɔndan bɛ na  kɛ Alizerikaw ka AFAk Relizan, Misirakaw ka El Guna ni Marɔkikaw ka FAR Ntolanci Tɔn ni ɲɔgɔnw cɛ. 
U hakɛ ye kulu 8 ye minnu y’u sen don COSAFA zoni baara la, n’o ye.
Farafina Worodugukaw ka Mamelodi Sundowns, Bɔsiwanakaw ka Prison XL, Esiwatinikaw ka Wanderes,Lezotokaw ka Defense force, Namibikaw ka Tura Magic, Zanbikaw ka Gree Bullaloes ani Zinbawekaw ka Black Rhinos Queensiw ye. 
Kuma kuncɛ la, min ye UNIFFAC zoni ta ye, n’a bɔra Kamerunikaw ka Louves Minproff ni Ɛride Kɔngokaw ka Ntolacitɔn FCF Amani la, Santarafiriki jamana, Kɔngo jamana, Gabɔn jamana, Gine ekuwatoriyali jamana, de Sawo Tome-e-Perɛnsipe jamana ani Tiyadi jamana lasigidenw tɔgɔ dɔnnen tɛ.
Aw k’a dɔn ko kulu 8 de bɛ na u sen don ɲɔgɔndan ntolanci ninnu minnu cɛ la wɔɔrɔ minnu ye se sɔrɔ zoni kɔnɔn CAN laban na olu b’u la. O ntolan ci laban bɛ kɛ Misira jamana na Nowanburukalo nata la. 
Jelika Gindo  Nɔnɔ tɔgɔla don min lakodɔnnen bɛ diɲɛ seleke naani fɛ, o tako 16na bɛ daminɛ zuwɛn tile 28 la ka taa bila a 30 la san 2021.
Koba don duguba la min na bangamara ni nɔnɔn bɔ bɛ kɛ.
Apcamu, ye mara woloden kelen sugandi, ka bɔ u ka tɔnden na, k’o kɛ denfa ye. 
Kɛrɛnkɛrɛnnenya  la Bokari n’a bɛ fɔ a ma Dɛnba Yatasayi, Wadi Motɔrisi ɲɛmɔgɔba ye. 
Mara kɛkoɲuman walasa ka sigida nɔnɔ kɛ ɲɔgɔntɛ ye nɔnɔ ni dɔfara ye nɔnɔbɔli kan. 
Nɔnɔ tɔgɔla don min lakodɔnnen seleke naani o de ye a tako  dnan dakun ye. 
Bangamaralaw n’u baaraɲɔgɔnw ka ni ɲɔgɔndalajɛba kɛyɔrɔ yɛlɛmana Moti, n’o ye Mali baganw daya yɔrɔ ye. 
Kolabɛnnanw ka laɲiniw ye k’u ɲɛsin nɔnɔ baara yiriwali ma, k’a dɔɔniyaw, mɔgɔw ani nafolow fara ɲɔgɔn kan yaasa ka sɛgɛsɛgɛli kɛ ani ka fɛɛrɛw ɲumanw jira minnu bɛ kɛ sababu ye baara in ka se ka yiriwa. 
Baara caman bolodalen don tile saba ninnu kɔnɔn. 
Bɔnyew wɛrɛw la,bɔnyew nɔnɔ yɛlɛmayɔrɔw la, karawani kelen labɛnni Moti ani Seware dugu kɔnɔn sigida nɔnɔ sankɔrɔtali n’a minni kan, nɔnɔ litiri  5 000 tilali yatimɛ kuraw, sɔridasikan cɛsamusow, kalansow, mirisiriw, egiliziw ani mɔgɔ minnu bolila ka bɔ u dagayɔrɔw la jamana kɔnɔ, ulu ni ɲɔgɔn cɛ. 
O tɛmɛnen kɔ, a bɛ fɔ misi min ma Mɔnbeliyari o lawakisɛ den 1000 bɛ na di Moti bagamaralaw ma walasa ka dɔ fara u ka nɔnɔbɔ kan. 
O n’a ɲɔgɔnna.
Diɲɛ kɔnɔn nɔnɔ tɔgɔla don bɔra Diɲɛforobatɔnba yɔrɔ min ɲɛsinnen bɛ sɛnɛ ni balo ma (Fao).
San o san, a bɛ laɲanamaya zuwɛnkalo tile 1. 
O la, laɲini ye ka ɲɛnajɛ kɛ nɔnɔ tɔgɔla a ɲɛ bɛɛ ma. 
balofɛn don, sɔrɔmafɛn don, labɛnnifɛn don, yaasa ka sɔrɔ, yɛlɛmali tilali ani minni borodalen sinsin. 
Minnu ye ko in sigi sen na, ka kɛɲɛ ni olu ka kuma ye, nin don ɲɔgɔnna bɛ kɛ sababu ye ka nɔnɔmafɛnw ka fisaya kiimɛ ka  ɲɛsin jamana ma, u ka nafa sigida sɔrɔ ma (baarakuraw dayɛlɛli, faantaya kɛlɛli) ani izini yiriwali.
Abudarahamani Diko Debba Yatasayi ka denfaya kɔlɔsili ye fɛn ye bɛɛ sɔnna min ma.
Denfa ka sugandili latikɛra ka kɛɲɛ ni bɛɛ ka jɛn ye mɔgɔ fɛn o fɛn  bɛ baara kɛ nɔnɔ bunagu la.  
Sugandili in sɛmɛntiyala Apcamu ɲɛmɔgɔ fɛ, n’o ye Sanusi Buya Sila ye.
Dɛnba Yatasayi ye Sokura sigida kominika ye, bangamara kanu b’a la. 
A bɔkolo bɛɛ yen in baara kɛ kabini tuma jan. 
Ale yɛrɛ y’i cɛsiri kosɛbɛ a ka mara yiriwali la ni ŋɛnɛya ɲuman baaraw kɛli ye (siraw dilani, sumadi matarafali, ani ka minɛnw kɛ ka dɛmɛn kɛ, ka wariw kɛ ka dɛmɛ kɛ mɔgɔw ye minnu bɔra u dagayɔrɔ la, ani cɛsamusow ni sɔrɔdasi minnu fatula kɛlɛkɛ yɔrɔla olu den yatimɛw ye, o n’a ɲɔgɔnna cama.).
O ɲumaya kɛra sababu ye ale ni a ka denbaya minnu ye Sokura duguwulenw ye, u ye tɔgɔ ɲuman ni bɔnya sɔrɔ Moti mara kɔnɔn Mali la n’a bɛ fɔ yen ma ko Wenizi Maliyɛni. 
A. D. Mali kɔgɔduguyanfan sigida mɔgɔw ka fɔnɲɔngɔkɔ gɛlɛyala kosɛbɛ k’a sababu kɛ Alize bɛnka yɔrɔdɔw lawaliyali ye. 
O mara ninnu kɔnɔn, jama suguya camanw sɔrɔ bɛ yen minnu ka laadaw tɛ kelen ye, olu ye Kɔrabɔrɔw, Bozow, Arabuw, Burudamɛw, Marakaw, Dɔgɔnɔnw, ani Mosiw ye. 
Laada ni jama caya tagacogo mara kelen kɔnɔn, o bɛ na ni jamaw donni ye ɲɔgɔn na fo ka taga jamana kelen denya hakilina bange mɔgɔw kɔnɔn. 
Nka, a kabini waati la, o hakilina tɛ mɔgɔw kɔnɔn k’a sababu kɛ minisirisariya Numero 2020-3388/Matd-SG min ta la desamburu tile 31 san 2020, n’o bɛ Kɔrɔfɛla mara yiriwali Marajɛkulu mɔgɔ sigili kofɔ. 
An ka jamana kɔrɔnfɛmarabolow dansigili lahaliya la bi, ani maracɛbɔli damatɛmɛ min kun bɔlen bɛ, sigiyɔrɔkelenw, hali n’a y’a sɔrɔ olu de ka ciya,b’u yɛrɛ sɔrɔ fɛɛrɛw kɔrɔ, minnu na u b’a kɛ cogo bɛ ka maracɛbɔli,fangamaracɛbɔli ani politiki cɛbɔli jagoya dilan ye nkalo kan siya wɛrɛ jama ye min mɔgɔw ye siyaw bɛɛ la fitini ye, i n’a fɔ sisan kɔrɔnfɛ yɔrɔw marabolo kɔnsɛyi kɔnsilitatifu mɔgɔw ka tali ɲɔgɔna Mali jamana gɔfɛrɛnaman fɛ.  
Murutiliw daminɛna Kɔrɔbɔrɔw la. 
Ka kɛɲɛ n’o sigida mara ɲɛmɔgɔw ka kuma ye, nin desantaralizasyɔn tun ma kan cogo si ka laban ni bɛnkanw ye minnu minnu bɛ yɔrɔ kofɔlen dɔ fisaya ni dɔ ye.  
A bɛ waatini bɔ an ɲɛ b’a la Bɛnkansɛbɛn, bɛn ani bɛnɲini kama, min bɔra Alize baarataabolo la, o lawaliyali telima ŋaniya b’a la ka ta furancɛfanga ɲɛmɔgɔw fɛ ni taabolo lakurayalen ye minnu y’u ka baara kɛta fɔlɔfɔlɔw ye k’a daminɛ2020 desanburkalo la ka taa bila 2022 Uti la n’o sinsinna kɛra ni bolonɛbila   ye nin minisiri sariyasɛbɛn na.
Sigida mɔgɔ y’u fɔ bataki kɔnɔn u ye min ci cɛmancɛlafanga ɲɛmɔgɔ ma. 
Kɔrɔbɔrɔw fɛ, min ye Zoderini kɛfɛnw ye, kuma caman fɔra famaw ka ŋɛnɛyaw yɛrɛyɛrɛ kan  kɔgɔdugu mara cɛbɔliw kukan.  
Kɔnsɛyi 26 la, 05 durɔn de ye sigibagaw ye minnu bɛ kɔrɔbɔya matarafa k’a sɔrɔ jamakunda olu de ka ciya nin yɔrɔ wajibiyalen kan. 
An bɛ hakili jigin kɛk’a fɔ, n’a bɛ kun bɔ, nin ŋɛnɛyaw mɛna kundo la, wa u bangela …….
Ka dugukolo fanba, mara fanba, ani politiki fanba dila siya ye min jam ye bɛɛ lafitini ye, min ka jamaw ye mɔgɔsigiyɔrɔkelenw, wa u ka u ka jama fanba bɛ kɔrɔbɔya dɔnko ni seko de kɛ.   
bataki sɛbɛnbagaw y’o sɛbɛn.
Kɔrɔbɔrɔw y’u ban latigɛ waliyali ma i n’a fɔ mara cɛbɔli ta o min na Jamana b’u jagoya ka to yen. 
Nin y’a san duuru ye bolonɔn bilala bɛnkan sɛbɛn na. O bɛ n’a ta, gɛlɛya bɛ bɛnkan lawaliya la, bawo a bɛ jama fanba kɔnɔn ko a tilennen tɛ wa k’a bɛ ɲɛnawolomali kɛ mɔgɔw ni ɲɔgɔn cɛ, k’a ma tileniya ko fɔ mɔgɔw ni ɲɔgɔn cɛ i n’a fɔ jamana sariyasunba b’a fɔ cogo min. 
Wa kɔrɔbɔrɔw ka ɲɛmɔgɔw b’u yɛrɛ ɲininkan. 
Yala a bɛ kun bɔ ka hakilijigi kɛ k’a fɔ ko Jamana kumaɲɔgɔnya, bɛɛ sen bɛ min na min kɛra 2019 Desamburu o y’a fɔ k’a gɛlɛya ko k’a kalan kokura ?
Kɔrɔnfɛ mɔgɔw, kɛrɛnkɛrɛnnenya la kɔrɔbɔrɔw dusumakasalen bɛ jamana marabagaw kɔrɔ k’a sababu kɛ u ye kɔrɔnfɛmarabolow yiriwali yɔrɔ  sariyaw latɛmɛ fanga la k’a sɔrɔ u ma kumaɲɔgɔnya, bɛɛ sen bɛ min na kuncɛlikanw bɛnkanw ta ba la, u ma olu ɲininkan. Ola ko kɔrɔbɔrɔw bɛ na fɛɛrɛ ni dabari bɛɛ tigɛ sariya hukumu kɔnɔn walasa ka latigɛ in lawaliyali bali fo sigida mɔgɔ minnu kɛra bolokɔfɛ fɛn ye ko in na olu ka bila u ka hakɛ minɛn kɔnɔn. 
Walasa ka bɛn ni kelenya ani sigiɲɔgɔnɲumanya sabati mɔgɔw ni ɲɔgɔn cɛ, sigibagaw y’a ɲni dugu nataw ka kɛ erezyɔnw ye. 
Gawo. 
Banba erezyɔnw
Burɛmu
Ansɔngo
Kukiya.
Gawo ni Gabero taw
Tumutu/  Niyanfinke erezyɔn
Gundamu ta
Tumutu ta
Guruma Rarusi ni Dire ta.
O kɔ fɛ, u y’a ɲini a ko bɛ jama min kunkan sigikafɔ ka kɛ ni ulu ye walasa ka mara dɔw yiriwali pereperelatigɛ min bɛ bɛn a ma. 
Sigida mɔgɔ minnu dagalen bɛ yɔrɔ kelenenna, ka kɛɲɛ ni Jamana kumaɲɔgɔnya, bɛɛ sen bɛ min na komagɛlɛyaliw ye min kɛra san 2019 desamburu tile 14 ka t’a bila a tile 22 la, lafiya ni cɛbɛn benkan min bɔra Alize taabolow la,walasa ka Malidenw bɛɛ, ani Kɔrɔnfɛla sigibagaw ka haaminaw ta ba la tileniya kɔnɔn. 
Omaru KONATE  Alimami Nanfo Isimayɛli Jabi min tun gɛnna ka bɔ Mali Silamɛya Jɛkuluba (HCI) la, ale donna kaso la a ka jamana famaqw fɛ, bi diɲɛ seleke naani Sariyasoba min bɛ Kojugukɛla ɲaga olu ye.  
Wajulikɛla  Nanfo Isimayɛli Jabi bɛ seli maningakan na ni nko sigidenw ye wolojamana n’u ye Lagine ye, o y’a kɔn diinɛ sugu bɛɛ baara la, 
Ko.
a dantigɛ k’a fɔ k’a tɛ don Mali kɔnɔ, a ka jamana kiiri b’a kɔ. 
Diinɛmɔgɔ in datugulen kɔ kaso dɔ la Kankan, k’a sababu kɛ.
basigi tiɲɛni bato minisiriso fɛ ani majɛliw ka bɔ Laginɛ sariyasen 991 taabolow la minnu bɛ kɛ sariyaw ni baarabɛnkanw labɛnw na.    
o jirala tarata, mɛkalo tile 18 san 2021 la Kankan TePEYI la. 
An kunnafonidiɲɔgɔn min bɛ baara kɛ Guinée.com la.
mɔgɔ nɔminɛlen y’a jira k’a fɔ ko ale jalaki tɛ ni ko la, a ye dalilu di kun min na a bɛ seli maninkakan (Nko) la.   
kunnafonidisɛbɛn ka fɔ la, kumafalenw kɔfɛ, lafasalikiritigɛla ye san 2 kaso  kaso ɲini ani k’a ɲangi ni sefa wari miliyɔn kelen sarali ye, o lasela Guineematin.com Kankan. 
Cɛ welelen bɔgɔ jɛnninen na y’i cɛ jalakiw la minnu tara k’a sɛgɛrɛ. 
A kumatɔla a ka seli kɛli dantigɛli la maningakan na, a y’a jira k’a fɔ ko an ka diinɛ tɔgɔ Yɛrɛkolobaya (majigi) wa o bɛ mɔgɔ yamaruya k’i ka seli kɛ kan na min mana diya i yɛrɛ ye. 
Gine puyɛnkɔmu y’a lase ko Jamana lafasasariyatigi min bɛ Kankan Kiritigɛso Fɔlɔ la, o ka laɲiniw la, a y’a ɲini  kirikɛla fɛ a ka alimami sɔsɔlikɛla bila basigi tiɲɛ walew jalaki minɛn kɔnɔn bato minisiriso ye min fɔ ani ye ani Laginɛ Ɲagali Sariyataabolo sarisen 991  fɛɛrɛw  majɛn min kama a nɔ minɛlen bɛ.
Min ye ɲagali ye, forobakiritigɛlaw y’a fɔ Nanfo Isimayɛli Jabi bɛ san fila kaso kɛ ani ka Lagine wari miliyɔn kelen (1 000 000) sara ɲagali . 
Min ye lafasalibaga ye, ale y’a ɲini a ka mɔgɔ lafasalen ka bila durɔn, a ka fɔ la, a tɔɲɔna k’a sababu kɛ a ka dinɛ Ye.  
Fan bɛɛ lamɛnni kɔ, kiriso ye sɛbɛn bila latigɛ mankɔnɔni na mɛkalo tile 25 san 2021.
An hakili b’a la a ye bataki min ci Diinɛkow ni Batokow minisiriso ma, Silamɛw ka Jɛkuluba tun ye a fɛla ɲɛfɔ k’a jira k’a fɔ ko silamɛya b’a kɔn seli ka kɛ cogoya wɛrɛ la min ni kira Mahamɛdi ta tɛ kelen ye. 
Ola, seli tɛ se ka kɛ kan wɛrɛ la kuranɛ ma jigi min na k’a di silamɛya cilasela ma. 
Jibirili Jalo  Bataki dɔ la anw sera ka min den kelen sɔrɔ, Jɛkulu min bɛ Mali la n’a ɲɛsinnen bɛ yurugu-yurugu ni nafolo ŋanamuŋanamuli ma (Aɛmulisedeɛfu) ye Donita ni yɔrɔw labɛnni minisiriso lasɔmi peyazi tɛmɛlisira sɛbɛn fuuw ko la n’a kow b’a la ka sɛbɛkɔrɔ fɔ kunnafonidisɛbɛnw kɔnɔn. 
A daminɛ na, Jɛkulu ye dugawu don kɛ Donita ni yɔrɔw labɛnni minisi kura-kura ye baaraw ɲɛli ko la min nafa ka bon. 
« A tun ka di anw ye i ka minisiriya kunbɛli ka kɛ anw fɛ k’a sɔrɔ an ma kunnafoni jugu lase e ma. 
Nka, i n’a fɔ i b’a kala ma cogo min Madamu la Minisiri, kokolonw kɛlen don misali ye bi an ka forobabaarada caman na », o de bɛ sɛbɛnnen bɛ bataki kɔnɔn. 
Halisa, n’a ye danaya da bataki la, Tɔn ye daliluw di peyazi ka tɛmɛlisira sɛbɛn fuuw dili la a ka baarakɛlaw fɛ minnu ka baara ye wari minɛni ye peyazi yɔrɔw la.  
A tɛmɛna ni kɔrɔfɔ ye k’a jira k’a fɔ ko sɛbɛn saba de ko do minnu dilanna zuwɛn tile 05 san 2021. 
Wa a y’a pereperelatigɛ ko fɔlɔ, Nimero ye U1045450 ye, a kɔnɔna ɲɛ ye bulalama ye o durɔn bɔlen bɛ sɛbɛn ɲuman fɛ darapo ɲɛ binkɛnɛma, ɲɛ nɛrɛma ani ɲɛ bilema bɛ min na wa sɛbɛn bɛ ɲɛ manamana.
Min ye filan ko ye, o ka Nimero P1466252, a kɔnɔna ɲɛ ye nɛrɛ ye, o bɛ di Siyɛnso peyazi la, sitikɛri t’o la wa ɲɛ saba (ɲugu, nɛrɛ, bilema) tɛ o la.  
Min ye sabanan ko ye, o ka Nimero U1324493,ale ni Kɔnɔbugu ta bɔlen do, sitikɛri tɛ a la wa peyazi baarakɛyɔrɔ sɛbɛnnen tɛ a kan. 
Jɛkulu ka fɔ la, kɔlɔsili kɛlen kɔ, baarakɛlaw ka dalilu kɛra ko sɛbɛn kɔkanna sɛbɛn nalenw dɛsɛli de ye olu bila ka jagoya ka yan sɛbɛn dilalenw labaara.
O kɔfɛ a y’i kan to ko peyazi ciyakɛyɔrɔ baarakɛlaw k’olu bɛ ni « sɛbɛn namaralenw » labaara k’a jalaki da Jamana kan a ka forobanafolobon ciyakɛdaw ka sira fɛ. 
«Nafolo ŋanamuŋanamuli kɛra fɛn fɛn labɛnnen ye, a kɛra fɛn yɛrɛmabilalen. 
An ka kan k’a teliya ka fuu siri baara kolon ninnu la 
An b’a laɲini ka kunnafoniw sɔrɔ aw ka ciyakɛdaw fɛɛrɛ jɔlenw na minnu b’a to wale ninnu bɛ se ka dabila cogo min na », lasigiden y’a ka kuma kuncɛ n’o ye. 
Bubakari Payitawo Bolonɔn kɛlen kɔ lafiya Benkan sɛbɛn na,a tun ka kan cari ka se a dan na wa a tun ka kan ka jira faso Depitebulon na walasa kuma ka kɛ a kan jɛmukan kelen senfɛ arajo ni telewisiyɔn na.   
Juguman ko la, o de ye baarataabolo Bɛnkan, bɛn ani bɛnɲini kama sɛbɛn jɛn.
BI, a lawaliyali ye sɔsɔli kuma ni banniwale caman lawili. 
Yani a k’a ka badabada k’an bɛ da k’i kɔdon, Minisima ɲɛmɔgɔ kɔrɔ 
y’i gɛlɛya ka tiɲɛ jalan fɔ. 
Bolonɔn bilala Bɛnkansɛbɛn na min bɛ bɛn ani bɛnɲini kama, ka bɔ Alize baarataabolo la kabini san 2015 Malidenw ni marimafɛntigi jɛkuluw ni ɲɔgɔn cɛ, a lawaliyali t’a la ka sira sɔrɔ k’a da kun caman kan. 
Min ye Minisima ɲɛmɔgɔ kɔrɔ, Mahamati Sale Anadifu ye, yani a k’i kɔdon, a y’i gɛlɛya k’a fɛla fɔ min bɛ tali kɛ gɛlɛyaw la gɛlɛya minnu kɛlen bɛ ka nin bɛnkan lawaliyali bali.
Cadi dipolomati ka fɔ la, jurumuba ko fila de bɛ bɛnkan sɛbɛn in waliyali bali. 
Bolonɔn bilalen kɔ bɛnkan na, Benkan tun ka kan cari ka se a dan na wa a tun ka kan ka jira faso Depitebulon na walasa kuma ka kɛ.
walasa k’a ɲɛfɔ ani walasa laadalatɔnsigi baaraw ka bɔ telewisiyɔn na.  
Ne bɛ o fɔ barisa n bɛ bɔ jamana na min tɔgɔ ko Ciyadi, yen ne tun ye Kɔkankow minisiri ye o waati la ne tagara nin bɛnkanw ɲɔgɔn bolonɛbila wa ne ye nin waleya ɲɔgɔn kɛ. 
Tuma o tuma ne tun mana na, ne tun bɛ na ne jɔ faso depitebulon na, ne tun bɛ bɛnkan kɔnɔna ɲɛfɔ. 
O de ma kɛ. 
Tiɲɛ yɛrɛ la, Maliden caman tɛ Jamana ni kulu maramafɛtigiw ni ɲɔgɔn cɛ bɛn jubaju dɔn. 
Anadifu ka fɔ la, k’a kɔdon a mɔgɔw ka fɔtaw ma, a tɛ k’a fɔ ko bɛnkan de bɛ na bolonɛbila, a dabɔkun ye bɛɛ k’a lamɛ.   
k’a kɔnɔna to i kɔnɔ wa jama bɛɛ k’i cɛsiri a waleyali la. 
bakurubafɔ la, an b’a kuncɛ ni  bɛnkan ye walima jama ka benka lakodon. 
Min tun bɛ se ka a waleyali nɔgɔya. 
Wa mɔgɔ si tɛ na se ka na a fɔ ne tɛ foyi si dɔn bɛnkan na i n’a fɔ an b’a ye yan Mali la. 
A bɛn’a fara a kan ko bɛnkan o bɛnkan donnatɛmɛ bɛnkansariya b’a la min bɛ se ka yɛlɛmali waajibilenw daminɛ.
Ne ye bɛnkan minnu bolonɛbila olu la, tuma bɛɛ donnatɛmɛ sariya,  waatini sariya min b’a jira ko bɛnkansariya bolonɛbilala, n’an bɛ politikikow ni fangabulonkow yɛlɛmaniw, kɔfɛjɔw ani lakana,bɛnɲini  taabolo,hadamadenya ni sɔrɔ tabolo    daminɛ. 
N’o ɲɔgɔna sarati tɛmɛna, kulu minnu ye bɛnkan bolonɛbila olu ka kan k’u sugandili kɛ, walima k’u fara politikitɔnw kan minnu bɛ yen, walima k’u yɛrɛ yɛlɛma ka kɛ politikitɔnw ye jango u ka maramafɛnnakɛlɛ dabila ani u ka se ka danbew, laɲiniw ɲini bɛjɛfanga sira taabolo fɛ. 
Nin bɛnkansariya b’a to u b’u sɔgɔlen bɔ sɔridasi minɛ la ani ka kɛ politikimɔgɔw kɛnɛ kan.
Minisima ɲɛmɔgɔkɔrɔ fana y’a ka nusɔngoya jira ka sanga ni bɛnkansɛbɛn bolonɛbila kuluw dɔw kɛcogo ye minnu ka sɔridasi kamaw tolen b’u la k’a sɔrɔ u bɛ fanga la.  
O ɲɔgɔna ma kɛ Mali la. 
2018 la, an jagoyara ka lafiya Bɛnkasɛbɛn bolonɛbila yaasa k’a dusu don u la u ka taga lafiya poliki, fasodenya sira fɛ. 
O de y’a to bi mɔgɔ bɛ yen minnu bɛ fanga la, mɔgɔw bɛ yen minnu bɛ cɛfɔ kɛ nka , garijigɛgoya la,sɔrɔdasi kama b’u bolo tugun.
O bɛ kow la minnu tun bɛ se ka bali. 
Kunnafonibaga Ziye Kulibali.
Sɛbɛnnikala  O tuma,Mali ntolan tɔn mɔgɔw ka jɛkulu ɲɛmɔgɔso kuntigi n’a kan jama y’a latigɛ ka taga fo u hakilina dan na n’o ye Segu ntolan bɔli ye faso ntolan ci la. O kɛra ni latigɛ tilennebali ye a be se ka fɔ ko nɛni do ka ɲɛsin Segukaw bɛɛ ma. 
Wa o kɛra furancɛ fanga famabaw ɲɛna wa kɛrɛnkɛrɛnnenya la farikoloɲɛnajɛw minisiri, Musa Agi Atahɛri. 
A tun hakili la fɔlɔ la  k’u ye Segu erezyɔn sanpiyona tako 3nan min b’a la ka tan sisan, ɲongiri n’u ka latigɛ tali ye zuwɛn tɛmɛnen o kɛra sababu ye ka 2021 sanpiyona dulon.
Ɲɛmɔgɔya jɛkulu peresidan, Bawiye Ture, ani a ka jamakulu fitini min mɔgɔw ye Kasumu Kulibali n’a bɛ fɔ a ma Yamubɔkisi, Sidi Bakayi Magasa ani Lasana Kuma, y’a latigɛ k’a kɛ kɛlɛ kunkele ye ni  Segu ntolan ye. 
I n’a fɔ an tun ka kan ka sigi n’a ye cogo min, ɲɛmɔgɔya jɛkulu ye ligi fɔlɔ ka sanayɛlɛli sariya kɛrɛnkɛrɛnnen ci maraw ligiw bɛɛ ma fo n’a bɔra Segu la. 
O kɔrɔ ko kulɔbu min bɛ na jira mara sodanso ye nin mara sanpiyona la o sen tɛna kɛ sananyɛlɛ ɲɔgɔndan na min bolodalen do yɛrɛ kalo nata la. 
Bɛɛlajɛlen bɛ ɲininkali min kɛ, o ye yala minisiri Musa Agi Atahɛri bɛ na jɛn ni nin tilennibali wale ye min kɛra Bawiye Ture an’a ka jamakulu fitini fɛ ligi juguya la min ka jalaki kɛra durɔn k’a bɛ fɛ ka sigisariyaw ni lataamanisariya labato o min ni FEMAFUUTI sigisariyaw ni lataamanisariya bɛ bɛn ?.
A ko mana bila bolo o bolo kan Segukaden minnu sigilen bɛ Segu ani Bamako n’a laminiw la tɛ n’u sigi ka kow tiɲɛntɔla lajɛ wa u ye lahidu ta k’u bɛ fɛɛrɛ bɛɛ tigɛ yaasa u kumakan ka lamɛ. 
Ola, minisiri de ka kan ka fɛɛrɛw ni dabari ɲumanw tigɛ yaasa ka jɛkulu ɲɛmɔgɔsoba peresidan a n’a ka jama kulu fitiini lafaamuya n’o ma kɛ gɛlɛya  kura b’i congo i n’a fɔ min kɛra k’a daminɛ zanwiye 2015 la ka taga’a bila zuwɛn 2019 la. 
Ka sanga n’a ka kunnafoniw ye taama sumalen bolodalen do dɔgɔkun nata walasa ka fɔ ko sɔn tɛ kɛ ni Mali ntola tɔnw ka sigisariyaw ni lataamanisariya sariyakisɛw 21.1, 
22.1 ani 48.1  labatobaliya ye ani Segu mara ligisigisariyaw ni lataamanisariya sariyakisɛ 7.
Sarikisɛw fɛsɛfɛsɛlen sigisariyaw fɛ olu dɔnni na ta bɛɛ, alisa, perisidan Ture kalekan do ka peresidan Mamadu Sow ka sarati ban bawo o y’i ban k’a b’i kale ni ale durɔn de tɔgɔ ye.  
Sika si t’a la Bawiye Ture ni Segu ligi ni gɛlɛya bɛ sɔrɔ fan wɛrɛ fɛ.  
""
Wa minnu y’o faamu kɔfɛ, olu cɛ janyanna ka bɔ latigɛ dɔw tali ma minnu nafa ka bo ɲɛmɔgɔya jɛkulu fɛ i n’a fɔ ɲɛmɔgɔya jɛkulu peresidan danga 2nan ta n’o ye Seku Jogo Keyita n’a bɛ fɔ a ma Sekuba. 
An y’a faamu sisan fɛn bɛ tun waleyala yaasa a ka kulɔbu ka jigin duguma jɔyɔrɔ la a waati tuman tun tɛmɛn na. 
A ka binni tun kɛra taamasiyɔn ɲuman ye Mali jɔnjɔn na Sikaso.
Fɛn kelen jɛlen do wa lɛgɛsɛ do.
kulɔbu ni ligi tɔw ka tɔnɔn tɛ k’u sigi k’u bolow da ɲɔgɔn ka ka kɛnɛkan tilennibaliya lajɛ min bɛ ka kɛ Segu ligi la.   
Ko min tɔ bɛ kɔ.  
Sayidi Ka fanga do Jamanaw ni ɲɔgɔn cɛ bolodiɲɔgɔnma cɛsiraw la ani k’u kanda ka tila ka baaraɲɔgɔnw hakililatigɛ politigi Ɲɛmɔgɔ kuraw kura cɛmancɛlafanga marakoɲuman na. 
O de ye jamana ni jamana wɛrɛ cɛ kow minisiri Abudulayi Jɔpu ka kɛlɛkɛso ye, ale min bɛ ka dɔ fara a ka jijali kan Diɲɛ fangabulonw yɔrɔ, misiyɔn dipulomatikiw ciyakɛyɔrɔw ani Kɔnsiliw Lasigidenw minnu yamaruyalen bɛ Mali la.  
Kow kɔnɔn, kabini a seginnen kuntigiyala, Mali kɔkanko ɲɛnabɔ ciyakɛda ye baaraw daminɛ.
Nin seginkani bɛ caman fɔ a la n’an ye kow jaabiw lajɛ. 
Fɛn o fɛn mana fɔ Gɔfɛrɛnama fɛn o fɛn kan min ye fanga ntaraki ni sɔridasi kudeta ye, an ka d’ala k’a fɔ ko fan dɔ fɛ Dɔgɔtɔrɔ Sogɛli Kokala Mayiga ye taabolo labato cɛw ni musow tali la minnu tun ka kan ka ta walasa ka  taasira sɛbɛn waleya min kalifalen bɛ cɛmancɛlafanga ma Diɲɛmɔgɔw ka beretigiya kɔnɔ
O ye Minisiri Abudulayi Jɔpu ka seginni ɲɔgɔnna ye Kɔkankow ani Jamanaw ni ɲɔgɔn cɛ bolodiɲɔgɔnma cakɛdaba la, a tun ye o jɔyɔrɔ kɛ sankɔrɔta ni yɛrɛminɛ ye. 
Alize fɔkabɛnw ani bolonɔbilala bɛnkansɛbɛn tuma na, a yera k’a fɔ fɔkabɛnna ɲuman do wa a ye fasodenw ni diɲɛmɔgɔw ka bonya ni danaya sɔrɔ. 
Min na tuma bɛɛ a tun bɛ pankuruw ni ɲɔgɔn cɛ Bamakɔ, Wagadugu, Nuwakisɔti, Adisi-Abeba, Pari, Niwiyɔriki ani/walima farafina ni tilebenyafan (tubabula) fababaw ni ɲɔgɔn cɛ ka Alize Bɛnkan II (tako filanan) sɛbɛn fɔlɔ kalan, dɔw tun bɛ a jateminɛ k’a fɔ ko Kɔkankow ani Jamanaw ni ɲɔgɔn cɛ minisiri do i n’a fɔ Mali ka Aliyu Bulɔndebɛye  (Angola gɛlɛya tuma). 
Tariki Azizi ka bɔ Iraki ((Gɔlifu kɛlɛ fɔlɔ Sadamu Husɛni ka fanga tuma) ani Buturɔsi-Buturɔsi Gali ka bɔ misira kɛrɛnkɛrɛnneya la. 
O cogo la, a dalen b’a la ko ale sugandili min kɛra jamana Cɛmancɛfanga Ɲɛmɔgɔw  fɛ k’a bila Mali jamana ni jamana wɛrɛw kow ɲɛnaboli ɲɛmɔgɔya la, Mali ni jamana gazanya tɛ sira kelen fɛ waati min, nka sa, Minisiri Abudulayi Jɔpu b’ala k’i jilaja ka sɔn Diɲɛmɔgɔw ka ko caman ma. 
A b’a la ka Mali jamana ni jamana wɛrɛw ni ɲɔgɔn cɛ cakɛdaw baarakɛlaw ni kɔnsiliw ɲɛmɔgɔw bila baara la fana. 
Farafina Dipulomati dɔ min ka cakɛyɔrɔ bɛ Bamako, o ka fɔ la, baara kɛta daminɛlen A. Jɔpu fɛ o bɛ kɛ sababu ɲuman ye ka dɔ bɔ ɲangiliw la minnu diyagoyala Mali kan diɲɛmɔgɔw fɛ kɔrɔlɔ min tugura o la n’o ye fanga jagoya minɛnni ye ka bɔ Cɛmancɛlafanga Peresidankɔrɔ ni Minisirifɔlɔ la (n’olu ye Ba NDawu ni Mɔkɔtari Wani ye) ni danaya lakurayali ye ni Mali fɛɛrɛkow ani nafolokow bolodiɲɛgɔnma kɛbagaw ye ani diɲɛ fangabulonw ka hakili latigɛli ye siɲɛ laban na. 
O de hukumu kɔnɔ a ye ɲɔgɔyew kɛ ni cɛmancɛlafanga Ɲɛmɔgɔw ye  ani  jamana ni jamana wɛrɛw Tɔgɔlamɔgɔw minnu bilala ka nan Bamako. 
Dɔgɔkun tɛmɛnnen kɔnɔ, misali la, Kuluba Masabulo ye jamanaw ni ɲɔgɔcɛ  tɔgɔlamɔgɔ kɛrɛnkɛrɛnnenw caman bisimila o min na Europu jamana Furansi b’u la mɔgɔ cilenw kɛrɛnkɛrɛnnenw tun bɛ yen. 
O kɔfɛ, Abudulayi Jɔpu tun fɔlɔla ka Diɲɛtɔnba Sekeretɛri Zenerali Tɔgɔlamɔgɔ kɛrɛnkɛrɛnnen, Ali Gasimi Wane bisimila, o kɔfɛ jamanaw ni ɲɔgɔcɛ cakɛdaw ni kɔnsiliw baarakɛlaw minnu cilen do Mali la. 
Kumafalenfalenw minnu kɛra ni Diɲɛtɔnba Sekeretɛri Zenerali Tɔgɔlamɔgɔ kɛrɛnkɛrɛnnen ani MINISIMA Ɲɛmɔgɔ ye o tun bɛ tali kɛ cɛmancɛlafanga ni bolodiɲɔgɔma kan sɔrɔdasiya binakun kan. 
O sababu la,Mali Dipulomasi ɲɛmɔgɔ kɛlen a ka mɔgɔ bisimiyalen fo a ka ka tali la Diɲɛtɔnba ka bɛn matarafali la Malikɔnɔ, a ye dugawu kɛ a ye a ka baara a ka se k’a ka baara kura kɛ hɛrɛ ni baden kɔnɔ, ka sɔrɔ k’a mɔgɔ bisimiyalen hakililatigɛ kokura Mali Gɔfɛrɛnama ka cɛsiri la ka fɛɛrɛ bɛɛ tigɛ walasa baara min kalifala a la SEDEYAWO fɛ diɲɛ fangabulon ni diɲɛ tɔn kɛrɛnkɛrɛnnen dɔw tɔgɔla , a ka se k’o kɛ fɛrɛ ni daamu kɔnɔ. 
Min ye cɛmancɛlafanga taasira sɛbɛn ko ye, baara minnu bɛ sen na, ONI Sekeretɛri Zenerali Tɔgɔla mɔgɔ y’u walawala foroba kalata nataw kadaran kɔnɔ. 
A ye hakililatigɛw sɔrɔ ka kɛɲɛ ni kalata ninnu waati labatoli ye bɛn kɛra min kan ni diɲɛmɔgɔw ye.
O de kɛra sababu ye Minisima Tɔgɔla mɔgɔ fana ye hakili latigɛli kuma fɔ, k’a kan di ONI tɔgɔla Mali dɛmɛni na cogo bɛɛ la. 
A ye Mali Famaw fana barikada u ka kɛnɛkan taama la Mali kɔnɔ, ka sɔrɔ ka segin MINISIMA ka  wulikajɔ kan Mali dɛmɛli la.
O kɔfɛ, ntɛnɛn zuwɛn tɛmɛnnen tile 21, Minisiri Abudulayi Jɔpu ye kɔkan jamanaw ka lasigidenw cilen Mali kɔnɔ bisimila yaasa ka Mali jamanadenw mago kɛrɛnkɛrɛn ɲɔgɔdɛmɛ an’a baden jamanaw n’a teri jamanaw ka ɲɔgɔn faamu ɲuman nin cɛmancɛlafanga waati tuman. 
A y’a fɔ ko jilaja fɛɛrɛw bɛ na tigɛ cɛmancɛlafanga baaraw sabatili kama wa a y’i sinsin kɛrɛnkɛrɛnnenya  la diɲɛmɔgɔw ka dɛmɛ jɔda la ka ɲɛ
A wasalen hakilina in na, Minisiri Abudulayi Jɔpu, ani Marɔku Masadugu lasigiden n’o de ka kɔrɔ ni lasigiden cilenw ye Bamako an’u ka kumalasela, SEM Hasani Nasiri y’a ka nisondiya jira jama suguya la ani soronadoni min kɛra Mali ye diɲɛmɔgɔw ka dɛmɛ kama.  
Wa a ye lasigidenw ka hakililatigɛw lakuraya Mali cɛmancɛ Ɲɛmɔgɔw ani Malidenw bɛɛ lajɛlen ye nin waati gɛlɛw la an ka Ɲanamaya la.
Fɛn wɛrɛ min ye nɔ bilali kɛ, o ye k’a fɔ Minisiri Jɔpu ka wiziyokɔnferansi ni Mali ka Anbasadiw ni Kɔnsilaw ye minnu bɛ jamana kɔkan. 
Min ye viziyokɔnferansi ye, laɲini fɔlɔ n’a kɛ ka jamana Tɔgɔla lasigidenw ka baara lawuli kokura cɛmancɛlafanga ka baara sabatili la. 
O de la Minisiri Jɔpu ye ɲɔgonye kɛ ni Mali lasigidensow ni Kɔnsiliw ɲɛmɔgɔw ye diɲɛ Fan caman fɛ. 
A y’u lafaamuya gɛlɛya kɛrɛnkɛrɛliya kan  Mali bɛ min kɔnɔ bi ani Mali ni jamana wɛrɛw cɛ kow ɲɛnaboli ciyakɛda jɔyɔrɔ kan yaasa ka dɔ bɔ jagoya ɲagaliw kɔrɔlɔw la ani kɛlennabilaba la ni diɲɛmɔgɔw ka dimi kuntagalajan na. 
Minisiri Jɔpu y’a ɲini Lasigidenw ni Kɔnsiliw fɛ u bilala baara   minnu la diɲɛmɔgɔw  ni Mali ka baarakƐɲɔgɔnw fɛ, u k’u cɛsiri k’u cɛsiri a ka kɛ ka ɲɛ n’u fanga n’u se ye walasa Mali ka segin ka na Jamanaw cɛ ma.
O de ye Mali ka kɔkanna lasigidensow ani kɔnsiliw dɛmɛ u k’u sendon cogoya dafaliya la Gɔfɛrɛnaman kura ka kɔkanna politiki la. 
O kɛra sababu ɲuman ye u ka Baaradaba kunnafoni gɛlɛyaw kan minnu bɛ lasigidensow ni kɔnsililaw kan jamana wɛrɛw la. 
Ola, ni ɲɛnabɔcogo  dajiraliw ye walima taasira wɛrɛw yaasa Mali ni jamana wɛrɛ Kow ɲɛnabɔbagaw kɛ bɛɛ ka ɲɛfɛjɔbaga ba ye.  
U nisɔndiyala ani k’u wasa a ka seginni la Baarada ɲɛmɔgɔya la, mɔgɔ minnu bɛ kɛnɛ kan olu y’a laɲini nin ɲɔgɔnna hakilina  lawaliyali ka to sen na kuntigida fɛ, fɛn kura do nin  don u ka taabolo kan.
Minisiri y’a jira k’a fɔ k’a ko bɛ to sen na ni waleya bolodali dɔw minnu ka laɲini ye ka Mali ni Jamana wɛrɛw cɛ kow ɲɛnabɔlaw ka  bila ɲɛfɛjɔw ta fanba fɛ kɔkan. 
Jankuru  Tiɲɛ na, mɔgɔ min bɛ si bugu kɔnɔ o ka ko kɛcogo ni  mɔgɔ min bɛ si masaso kɔnɔ tɛ kelen ye. 
Mɔgɔ min y’a jɔ ɲɛmɔgɔya jɔyɔrɔ la jama ka murutili Sen fɛ ka ɲɛsin Perisidan kɔrɔ Iburahimu  Bubakari Keyita, IBeKa, o min ka sabali n’a ka muɲu n’a ka cɛsiri fɛ a labanna ka Minisiri ɲɛmɔgɔya baarada kuntigiya ta,a kulela ni minnu ka marakojuguya ye, a b’a la ka olu t’a ɲɔgɔn kɛ. 
Sogɛli Kokala Mayiga, ikomi ale de ko do, sigila fanga la yɔrɔ min, a ka nkalo tigɛw cayala wa a yɛrɛ b’i n’a fɔ a ye kumada di a juguw ma u ka se k’a kɔrɔfɔ.  
Siga tɛ min na, a y’a bɛɛ de jɛn wa Mali kura jigi waro la ni k’a yeele i ko nɛzi bilalen tile kɔrɔ. 
K’a ta a ka baara daminɛ don na ka se bi ma, an ye dɔgɔkun fila ye, an ye filiba wolonfila  de jate wa kɛrɛnkɛrɛnnenya  la, minnu bɔra fanga ɲuma fɔ baga yɔrɔ. 
Yala a bɛ na teliya k’a yɛrɛ minɛ k’a ka kow kɛcogo yɛlɛma wa ? 
Mali kura jigiya bɛ na saraka politiki kɛlɛmisɛnw fɛ wa ? 
Marakɛcogo ɲuman min fɔra Sogɛli fɛ o bɛ na kɛ kumaka fu ye wa ?  
Ɛmusɛnki Ɛrɛfupe ye taamaw kɛ yaasa kow ka bɔ IBeKa ka marakɛcogo jugu cogo la.  
A ka kɛlɛ labanna ni o ka fanga binni ye. 
Nka, kɔlɔsili ye ko kalo kɔnɔntɔn kɔfɛ, halisa, Mali ma bɔda sɔrɔ. 
Cɛmancɛlafanga daminɛ na Ɛmu Sɛnki Ɛrɛfupe tun bila la kɛrɛfɛ, sisan, a bɛ kow kun na bawo a ɲɛmɔgɔ de ye fanga ɲɛmɔgɔ ye. 
Sogɛli K Mayiga tɔgɔduma bɛ   ye Minisiri ɲɛmɔgɔ ye sɔrɔdasi famaw da, a ka kow daminɛ ma ɲɛ bawo dɔgɔkun fitini kɔnɔ a ye fili wolonfila kɛ ka ban. 
Fili Fɔlɔ ye bolonɔ bilali fangaɲɛmɔgɔsariya sɛbɛn kan min bɛ minisiriw tali kofɔ ni bɛnkansɛbɛn sɔsɔli ye. Ni IBeKa ka fanga tun ye sariyasunba sɔsɔ o cogo la, min sɛbɛnkɔrɔ kofɔla Ɛmusɛnki Ɛrɛfupe fɛ, Minisiri Ɲɛmɔgɔ Sogɛli Kokala Mayiga tun tɛ ma kan k’a bolonɔda fangaɲɛmɔgɔsariya sɛbɛn kan min bɛ cɛmancɛ lafanga Bɛnkansɛbɛn sɔsɔ ni minisiri 28 tali ye 25 nɔ la.  
O fili tun na to sen na fo cɛmancɛlafanga ban tuma na. 
Fili 2nan ye min ye o ye nafoloma fɛnw jirabaliya ye i n’a fɔ bɛnkansɛbɛn b’a fɛ cogo min  Mara ko ɲuman bɛ jɛliya de kofɛ fan bɛɛ fɛ ani k’i gɛlɛya Jamana sariya labatoli la tileniya la.   
Minɛnw kofɔ baliya yani baara yɛrɛ  ka daminɛ o ye misali cɛjugu ye PeYɛMu Sogɛli K. Mayiga bɛ min di minisiriw ma. .  
Nin ɲɔgɔn na a tun ka kan o ka kɛ lɛrɛ 48 a ka baarata kɔfɛ.  
3nan a ye taama kun tan min kɛ ka se Minisiri ɲɛmɔgɔ kɔrɔw ma Ganselikuma min bɛ marakɛcogojugu dabilali kofɔ min  y’a to Ɛmusɛnki Ɛrɛfupe ye fasoden jamakulu nafama dɔ fara ɲɔgɔn kan, o ni Sogɛli ka nin taama tɛ bɛn ka taa bɔ minisiri ɲɛmɔgɔkɔrɔw  ye o fili sababu la Mali tiɲɛnna.     
O minisiri ɲɛmɔgɔ kɔrɔ ninnu cɛ ma, dɔw ka kan ka ɲinikan u ka marakɛcogow la. 
A bɛ i n’a fɔ Sogɛli ye sababu ɲuman dɔ de jɛn ani ka dɛmɛ kɛ ka danaya bɔ politiki mɔgɔw kan.
FIli 4nan ye a ka taama ye ka se Amadu n’a bɛ fɔ min ma Jaje Sankare SeƐniPɛMu la ka baara kɛyɔrɔ fɔɲɔgɔnkɔ bɛ min na  Tuma min na ko min ye fɔɲɔgɔnya do Peresidan bɔtɔla Mamadu Sinsi Kulibali ani Jaje n’a bɛ fɔ a ma Amadu Sankare dulonnen bɛ kiriso la, minisiri ɲɛmɔgɔ ye fili kɛ n’a ka taama ye ka se Jaje ka fan mɔgɔw ma. 
Nin taama, min tun tɛ kun yɛrɛ, fɛn do min bɛ fɔlɔ  ka nɔ bila kiriso ka latigɛw la, nka fana ani kɛrɛnkɛrɛnnenya  la a bɛ fan kelen daga, Jaje ta ma kan ka to jɔyɔrɔ la ka sanga ni yamaruyasɛbɛn ye min faserila Komini naaninan Kiriso Peresidant fɛ. 
Minisiri Ɲɛmɔgɔ ka lahalaliha bɛ kɛnyɛrɛye cakɛlaw tila kokura, olu minnu ye an ka sɔrɔ ntuloma ye. 
Fili 5nan ye SeƐniTe lakodɔnni ye k’a kɔn a bolofaraw  carili ɲɛ.  Minisiri Ɲɛmɔgɔ dɛsɛlen kɔ a teri Asimi Goyita la a ka SeƐniTe ci, o yɛrɛ tun ƐmuSɛnki Ɛrɛfupe ka laɲiniba dɔ ye, Minisiri Ɲɛmɔgɔ tun ka kan ka hakililatigɛ sɔrɔ k’a fɔ ko dɔ bɛ na fara a jama kan min b’a to ƐmuSɛnki Ɛrɛfupe be se ka kɛ a la fo ka se fanga kɔrɔ mɔgɔw ma olu minnu b’a la k’u bɛ tajurusara ni dɛnkɛrɛfɛ ɲagali kɔnɔ. 
Sogɛli K. Mayiga ka taama ka se Maliki Jawu SeƐnite Peresidan ma, kɛra sajugu kununni ye a fɛ wa,  o yɔrɔ bɛɛ, mɔgɔw ka danaya bɔra a kan, minnu miiri la ko politikimɔgɔ ka kɛlɛ bɛɛ bɛ kɛ a kɔnɔbara kama. 
Fili 6nan ye Fangakɔrɔ mɔgɔw ka senbɔli ye gɔfɛrɛnama baara la. Ni Sogɛli tun y’a dɔn ko yɛlɛmaba si tun tɛ se ka kɛ mɔgɔ caman ka kanbɛn kɔ, a tun ma ka fanga kɔrɔ mɔgɔw senbɔ, o ye wale ye min cɛkajugu n’a bɛ na gɛlɛya do politiki mɔgɔw ni ɲɔgɔn cɛ ani ka Sariyasunba yɛlɛmali baaraw gɛlɛya. 
Sogɛli K Mayiga tun makan ka sɔn politiki mɔgɔw fan dɔ ka mabɔ bawo yɛlɛmaba fɛ o fɛ ŋaniyaw tala o bɛ kɛ sababu ye k’ulu waliyali bali, hali ni bɛɛ bɛnna a ma ko an mago bɛ an ka sariya caman yɛlɛmali la. 
Walasa ka kɔrɔtɔlenbaw bali, a tun bɛ se k’a to olu ka ye Jamana cɛmancɛlafanga kolatigɛjɛkulu ( Kɔnsɛyi nasiyɔnali de taransiziyɔn  /  SEYƐNITE) la kanbɛn kama. 
Fili 7nan ye k’a laɲini ka ƐMISƐNKI – ƐRƐFIPE kɔ bila k’a jira k’a fɔ ko ale ye Maliden bɛɛ ka minisiriɲɛmɔgɔ ye, o kɔni ye tiɲɛ ye, o n’a ta bɛɛ a ye ƐMISƐNKI – ƐRƐFIPE mɔgɔba dɔw dusu bɔ minnu fɛ a kumaw b’a jira k’a fɔ k’a bɛ fɛ k’olu ka jɛkulu kɔbila k’a sɔrɔ danaya min bɛ ale kan o sɔrɔla zuwɛn tile 5 Jɛkulu sababu la.  
Ola, a kakan kow ka dakɛɲɛ ni a wajibiyali ye Sɔrɔdasikulu fanga dafirila kan ko a bɛ kunbɔ SEYƐNITE  ka dayɛlɛ yaasa ƐMISƐNKI – ƐRƐFIPE,fɔlɔ, k’i sendo.  
A bɛɛ n’a ta Sogɛli k’a dɔn k’a sinsinbere kelenpe ye ƐMISƐNKI – ƐRƐFIPE de ye, ola, a kɔbilali a fɛ o ye faratiba ye. 
Yusufu Sisoko U ka fanga dafiri la mɛkalo tɛmɛnen tile 24 fangadafiri filanan senfɛ Kolonɛi Asimi Goyita n’a kokɛɲɔgɔw fɛ SEYƐNIPE tɔgɔla.
Bi,Cemancɛ fanga Peresidan kɔrɔ n’a ka minisiriɲɛmɔgɔ an’u ka denbayaw kumaniyalen do yɛrɛmahɔrɔnya la. 
Walen do min kofɔla PARƐNA fɛ. 
-maliweb.net- Parɛna bɛ haami ni cɛmancɛlafanga peresidankɔrɔ an’a minisiriɲɛmɔgɔkɔrɔ mɛnni ye lahaliya kɔnɔ min na u kumaniyalen do yɛrɛmahɔrɔnya la. 
Cɛbile Darame, IBEKA ka fanga laban kɔkankow minisiri y’o sɛbɛn laseli dɔ sen fɛ.  
O pariti y’a ka kabakoya jira sɛb ɛn kɔnɔ a ye min cari kunun, 
Ka ye kokura.
Mɔgɔba dɔw minɛla mɛkalo tile 24 fangabin sen fɛ, Cɛmancɛlafanga ɲɛmɔgɔ y’u kan di k’u b’u bila, o n’a ta bɛ u minɛlen b’u bolo halisa. 
Sagajigi jɛma ka pariti ko
a dusukasilen bɛ ka sanga ni Cɛmancɛfanga Minisiriɲɛmɔgɔ kɔrɔ n’a furumuso ka lahaliya ye. 
Kunnafoni cikan lasera cogo min, muso in balila a ka baara kɛli yɛrɛmahɔrɔnya la sɔrɔdasiw fɛ minnu bɛ sɔrɔdasiɲɛmɔgɔw ka hukumu kɔnɔ. 
PARƐNA y’a kumakan kɔrɔta 
jagoyafanga ni baganma walew kofɔli la minnu bɛ yɛrɛmahɔrɔya bali, k’a wajibiya cɛmancɛfanga ɲɛmɔgɔw kan ko Maliden ninnu ka bila. 
Ola, 
O paritiɲɛmɔgɔya jɛkulu y’a ɲini Maliden bɛnkanfanga tigilamɔgɔw bɛɛ fɛ k’u ka haami ni lahaliya ye min, a ka fɔ la, 
k’a kɔdon sariya Jamana ka Diɲɛmɔgɔw ka hadamaden hakɛw Dantigɛli ani san 1991 fewiriyekalo tile 25 sariyasunba la. 
Mali Jamana lafasasariyatigiw ani Nɔminɛlikɛlaw ka Jɛkulu min ɲɛmɔgɔya bɛ jamana lafasasariyatigi kɔrɔ kelen bolo, o kɛra tɔn fɔlɔ ye min y’a fɛla jira nin ninmatɔrɔ ani nin minɛli la minnu ma kɛ sariya ni sariya matarafali hukumu kɔnɔ. 
Siyaka Jamutɛnɛ/Maliweb.net  Tile 3 kɔnɔ, Azawadi tɔnw ka Koladilanjɛkulu (SEMA) ye u ka tɔnsigi kɛ Kidali. 
Kunnun dantigɛlisɛbɛn na, u y’a dantigɛ k’u tɛ na cɛmancɛlafanga bilasira Peresidan Asimi Goyita ka hukumu kɔnɔ fo ni lahidu yɛrɛ dira a ka baara fɔlɔw kan.  
SEMA y’a latigɛ k’u tɛ cɛmancɛlafanga bilasira fo n’a ye lahidu di a ma a ka baara fɔlɔw kan nin siɲɛn na. 
O lahidu tɛ dɔ wɛrɛ ye Alize baarataabolo Bɛnkansɛbɛn bɔlen bɛɛ waleyali kɔ.
A ka c’a la Dɔgɔtɔrɔ Sogɛli Mayiga, Ɛmusɛnki Ɛrɛfupe fɛɛrɛ jɛkuluɲɛmɔgɔ bɛ na k’a kɛ fanga nata ɲɛmɔgɔ ye, siga t’a la o nali ye bagabagali ye k’a ɲɛsin o sɛbɛn bagabagalen ma. 
Walasa k’u hakili latigɛ sɔrɔ, SEMA bɛ lahidu ɲini k’a fɔ ko segin tɛ kɛ Alize baarataabolo Bɛnkansɛbɛn bɔlen kan. 
SEMA bɛ taga yɔrɔ jan tugun a ka hakilinaw la. 
A ye mɔgɔw wele ɲɔgɔnye ba dɔ la waati kunkurunni kɔnɔ Bɛnkansɛbɛn waliyali kan. 
O tun bɛ se k’a ka jɛkulu mɔgɔw dɛmɛ a danayaba sɔrɔ tugun. 
Sabu SEMA hakili la, o ɲɔgɔnye bɛ na kɛ sababu ye fan kelen-kelenna bɛ k’i fɛla fɔ k’a jɛya. 
A y’a ka kuma laban ni cɛmancɛlafanga jalakili ye, k’a fɔ k’a t’a ka lahidukanw labato minnu bɛ tali kɛ Bɛnkasɛbɛn waliyali la. 
Kuma laban na, SEMA y’a ɲini Mali Jamana ni diɲɛ mɔgɔw fɛ k’u ka kɛ cogo bɛɛ k’a ka peresidan Iburahimu Ulidi Sidati ka fagali Bamako awirili tile 13, 2021 sɛgɛsɛgɛli jaabiw di. 
Kureyisi Sise   Cikansɛbɛn kɔnɔ min bɔra zuwɛnkalo tile 24 san 2021, Faso Cɛmancɛlafanga ka Fanga Jɛulu (SEYƐNITE)ka Sebɛnnikɛlaba fɛ, SEYƐNITE Peresidan ye SEYƐNITE mɔgɔw kunnafoni ko SEYIPE - ZESƐNKI SAHƐLI ka foroba Ɲɔgɔyeba  tako filanan bɛ na kɛ Mali la k’a ta zuluye tile 5 k’a s’a tile 9 ma san 2021 Bamako.
Ka kɛɲɛ ni Mali sariya ciyakɛda  taabolo ye, laadala ɲɔgɔnye baabuba bɛ tali kɛ Depitew jɔyɔrɔ la u sendonni fasodenya sinsinni la Sahɛli yiriwali n’a lafiya hakilinaw  kunkan.  
SEYƐNITE ka cikansɛbɛn ye Burukina Faso, Mɔritani, Nizɛri  ani Cadi faso depitebulonw Peresidanw ani SEYIPE ZESƐNKI Sahɛli depite talenw pereperelatigɛ.
SEYIPE ZESƐNKI Sahɛli ka lajɛɛrɛ baara ɲɛnajɛ dayɛli bolodalen k’a bɛn alamisa zuluye tile 8 san 2021 nɛgɛ ɲɛ 10 waati la Bamako Foroba lajɛrɛ yɔrɔ Santeri ɛntɛrinasiyɔnnali de Kɔnferansi  (SEYISEBE) la. 
O ye sɛbɛnni dɔ bila an ka kunnafonidisɛbɛn jabaala la, min y’a jira k’a fɔ ko jɛkulu sigilenw (jɛkulu 5) ka ɲɔgɔnyew bɛ lajɛɛrɛ kɔn.  
O ɲɔgɔnyew bɛ na daminɛ ntɛnɛ zuluye tile 5 san 2021, u bɛ na to senna tile saba kɔnɔ wa u bɛ dayɛlɛ jɛkulu sigilenw (SEYISEPE ZESƐNKI Sahɛli depite 50) durɔn de ye. 
SEYƐNITE Peresidan dankan fɔlɔ, Asaridi Agi Imibarikawani bɛ na bisimilali lajɛrɛ kɛ o  baara ninnu senfɛ.
jɛkulu sigilenw ka ɲɔgɔyew bɛ na kɛ tuma kelen u ni ɲɔgɔn cɛ, tile fila kɔnɔ. 
Tile sabanan don, u bɛ na u fara ɲɔgɔn kan ka jaabiw fara ɲɔgɔn kan.
Min ye laadala jɛɛrɛ ye, o bɛ na kɛ tile fila kɔnɔ. 
A bɛ na nɔbila ni ZESƐNKI Sahɛli depite Peresidanw yeli ye kɛnɛ kan. 
A daminɛna ni dayɛli ɲɛnajɛ ye min na Gɔfɛrɛnama mɔgɔw, jamana ni jamanawɛrɛcɛkow jɛkuluw ani mɔgɔba dɔw weelelen bɛ.
A labanna ni datuguli ɲɛnajɛ ye. 
Bakuruba jate la, laadala jɛɛrɛ bɛ na kɛ tile 5 baara ye ulu kɔnɔn tile 3 bɛ kɛ jɛkuluw sigilen ka jɛɛrɛ baaraw ye. 
SEYIPE ZESƐNKI Sahɛli duguma mara depitew-ni-ɲɔgɔn cɛ jɛkulu sigilen ye depitetɔn ye min sigira senkan duguma mara jamana duuru depitew (Mɔritani, Mali, Burikina Faso, Nizɛri ani Cadi) fɛ walasa k’u ka bɛɛ ka kɔlɔsili laboli kɛwalenw ni hakilinaw kan Zesɛnki Sahɛli hukumu kɔnɔ.  
Zesɛnki Sahɛli depitew ni ɲɔgɔn cɛ cakɛda sigili latigɛ tara zuluye tile 17 san 2018, Niyameye Nizɛri jamana kɔnɔ depitew ni ɲɔgɔn cɛ jɛɛrɛba dɔ senfɛ Zesɛnki Sahɛli tɔn jamanaw depitew tun bɛ min na,n’o ye Burukina Faso, Mali, Nizɛri ani Cadi ye.  
O latigɛ faserila cikansɛbɛn laban kɔnɔ tɔndenw bɛɛ bɛnna min ma. 
O kɔfɛ, san 2018 desamburu tile 13, SEYIPE ZESƐNKI Sahɛli sariyaw tara a sigili tɔndenw fɛ Pari jɛɛrɛba dɔ sen fɛ min labɛnna Faransi faso depite bulon ni Faransikanfɔ jɛkulu depite Bulon fɛ. 
Zesɛnki-Sahɛli jamanaw ka kɔnɔna depitebulo ka hakilila ɲinini jɛkulu ye fangabulo ye min jɔyɔrɔ kolomayɔrɔ ye lakana ni yiriwali walenw kɔlɔsili ye, minnu bɛ kɛ Zesɛnki-Sahɛli fɛ.  
Zesɛnki-Sahɛli jamanaw ka kɔnɔna depitebulo sigili kun ye a sigibaga tɔndenw mago bɛ jɛkabaara ni sariyaboli walew la lafiya ni yiriwali kuntaala jan na Sahɛli kɔnɔ.
Agibu Sogodogo Kiri kɛlɛ min daminɛ Bede Gɔlidi Kɔntere Litɔli Bigi Mayiningi fɛ o yɛlɛkofɛnba ye. 
Wa o sababu ye, yamaruyasɛbɛn min dira dugujukɔrɔfɛnw bɔli kama marisikalo tile 24 san 2021, Dugujukɔrɔfɛnkow, Kuranko ani jiko minisiri, Lamini Seyidu Tarawore ma dɛsɛ foyi si la. 
Baara kɛra ka kɛɲɛ ni dugujukɔrɔfɛn sariya ye sanubɔ kama Menankoto Keɲeba sɛrikili kɔnɔ. 
Kanadakaw ka dugujukɔrɔfɛn jɛkulu, Bede Gɔlidi ani furancɛ fanga ɲɛmɔgɔw bɛ fɔɲɔgɔya la bi. 
Kiriko ɲɔgɔ samasama min kɛra o jɛkulu fɛ Litɔli Bigi Mayiningi juguya la o bɛ mɔgɔ jɔlen lasunɔgɔ.  
An hakili b’a la ko kuma falefale tɛmɛna minisiri Tarawere ani Minisiri ɲɛmɔgɔ kɔrɔ Mɔkitari Wani ni ɲɔgɔ cɛ, o munumununa bɔlɔlɔw sanfɛ. 
O talifonifɛ kuma falen-falen tun tɛ famaw kanu la. 
A faamuyala nɔgɔyala ko minisiri Ɲɛmɔgɔ kɔrɔ tun b’a fɛ cogo bɛ la k’a ka sɛbɛnnikɛlaba bila ka dugujukɔrɔfɛnw bɔli yamaruyasɛbɛn minɛ Manankoto la k’a di Bede Gɔlidi ma.  
K’a sɔrɔ Mali Jamana minisiri dɔ de ye Litɔli Bigi Mayiningi ka sɛbɛn in boloɲɛ bila
Nka, minisiri kɔrɔ Wani n’a nɔfɛ mɔgɔw bɛ fuu de la bawo, u ye minisiri kogɛlɛtigi sɔrɔ u yɛrɛ ɲɛ min bɛ Dugujukɔrɔfɛnkow, Kuranko ani jiko minisiriso kun na. 
A tun ye taabolow ɲumaw bɛɛ labato minnu bɛ tali kɛ dugujukɔrɔ nafolo bɔli kɛjogow Peresidan sariya kisɛ numero 2019-022/P-RM Mali Jamana kɔnɔ. 
A jigifalen o baarakɛcogo tilenniya la, a ma siga a jugu maloli la. 
O tigi ye ɲninkali dɔw kɛ ni ka caman kɛ a lamɛlibaga la talifoni la. 
Kuma wɛrɛ foyi tun tɛ sɛbɛnikɛlaba  fɛ k’a fɔ, bawo minisiri tun y’a kɔ da kogo la. 
Fili tun bɛ kɛnɛ kan. 
Dugukɔrɔ nafolo bɔli yamaruya sɛbɛn min sɔrɔla sariya kɔnɔ Litɔli Bigi Mayiningi fɛ, Mali Minisiri ɲɛmɔgɔ kɔrɔ tun y’o kɛ sɛbɛn fuu ye wa o tun bɛ dugujukɔrɔ  nafolo labaarali sariyaw ni Mali kirisoba ka latigɛw sɔsɔ Mali kɔnɔ. 
Ni PƐMU Wani tun bɛ Litɔli Bigi Mayiningi ka yamaruyasɛbɛn kɛ fɛn fuu ye k’a minɛ Bede Gɔlidi la k’a sababu kɛ fisamandiya ye, Kirisoba kiritigɛlaw y’a jira ni ko in na k’u bɛ se ka yɛlɛ jɛɛliya jiri kan. 
U ma Bede Gɔlidi ka ɲininisɛbɛn cɔrɔli bila daga girima dala. 
Waati sera sa Mali sisan famaw k’u jɔ u jɔyɔrɔla walasa ka fili latile min ye dankari Litɔli Bigi Mayiningi ka hakɛw la. 
A ɲininen do u fɛ u ka dusu don mɔgɔ ŋɛnɛyaɲumatigiw la minnu labɛnen do k’u ka wari labaara Mali Jamana kɔnɔ Malidenw ka hɛrɛ kama. 
Bazumana KANE  fɛɛrɛ sɔbɛlama sirili ye SEMA fɛlako ye
Kabini a boloɲɛ dalen, tuma bɛɛ sɛbɛn in waliyali bɛ bala fɛn dɔw la.  
Ko min tɔ bɛ kɔ  SEMA ɲɛmɔgɔw, balanniba kun ye fɛɛrɛ jɔnjɔn sɔrɔ baliya ye walasa k’a waleya k’a sɔrɔ cɛsirikobaw n’a ta bɛɛ, Pilatifɔrɔmu ye ɲɛtagabaw lakodɔn.
2015 zuwɛn tile 20.
2015 zuwɛn tile 20, o b’a kɛ san 6 ye Bɛnsɛbɛn,lafiya ani cɛfɔli kama Mali kɔnɔ, boloɲɛilala mali gɔfɛrɛnama ani kuluw maramafɛntigiw ni ɲɔgɔn cɛ. 
Mali famaw y’u ban ka kuma pɛtu. 
Ka kɛnɛ bila kokɛɲɔgɔw bolo u k’u fɛla fɔ. 
Atayi Agi Mohamɛdi ye Azawadi jɛkuluw Tɔnba mɔgɔ ye, ale fɛ, baaraw jaabi tɛ mɔgɔ ɲɛfa.  
Waliya ka to kɔfɛ, o kunba dɔ ye gɔfɛrɛnama ka ŋaniya baliya an’a ka boloda baliya jɛlen ye k’a magan fɛn kɛtaw yɛrɛ la. 
Ne hakili la ko fɛn o fɛn bɛ fɔ  kɛnɛ kan ka kɛɲɛ ni Bɛnkansɛbɛn ka sumayali ye, o ye tiɲɛ ye. Ataye y’o fɔ. 
Min ye gɔfɛrɛnama nɔ gɛ o y’a bali ka magan kokɛta yɛrɛw la. 
San 6 kɔnɔ, an ɲɛ b’a la k’a fɔ ko gɔfɛrɛnama kɛlen bɛ k’i ɲɛsin  lakana ma, k’a sɔrɔ kɛlɛ ye politiki kɛlɛ durɔn de ye. 
Wa politiki baabuw de bɛ se ka baabu wɛrɛw ɲɛnabɔ. 
a y’o fara a kan. 
K’a kɔdon kuluw maramafɛntigiw ka pilatifɔrɔmu hakilinanw na, ale ka ɲɛmɔgɔ dɔ y’a jira k’a fɔ ko ɲɛtaaw kɛra kosɛbɛ. 
O bɛ n’a ta, Amibala Agi Amizata y’a laɲini ko cɛmancɛlafanga ɲɛmɔgɔw ka kan k’u sinsin kɛrɛnkɛrɛnnenya  boli kɛlɛbolo la, maramafɛn bilali ani seginkadon hadamadenya hukumu kɔnɔ yaasa ka segin kana nɔgɔya foroba ciyakɛdaw la faso jamana bɛɛ kɔnɔ.  
O kɔfɛ, a y’a jira ko cɛsiriko bɛ politiki ni fangabulon ciyakɛdaw de yɔrɔ yani a ka hakilinajigin kɛ k’a fɔ ko Malidenw ka haaminakoba dɔw ye lakanabaliya ye. 
N’i ko lakanabaliya, i ko boli kɛlɛbolo la, i ko maramafɛn bila, wa i ko segin ka don hadamadenya hukumu kɔnɔ. 
Nin cɛsiriko ɲɛnabota n’a taa bɛɛ,lafiya taabolo baarakɛlaw y’a jira k’a fɔ k’olu hakililatigɛlen  k’a fɔ lafiya ani bɛn bɛ segin kana Mali la. 
Kulu maramafɛntigi dɔw ka fɔ la, waati min tora cɛmancɛlafanga bolo, o bɛ labɔli kɛ kosɛbɛ yaasa ka lafiya Bɛnkansɛbɛn mumɛn waliya ni famaw y’a kɛ u sɔbɛla ko ye. 
S.T. Ɲagali fila minnu kɔdonen ɲɔsgɔema miniti fila kɔnɔ (miniti 86nan ani miniti 88nan) ye baara taabolo yɛlɛma. 
Wa Sitadi ye maliyɛn mɔgɔw ka danaya sɔrɔ ni sewa celu donni ye.  
Karidon Bamakokaw ka Sitadi maliyɛn ye Mali jɔnjɔn tako 60nan ta ni Ɛfu.Se Binga, diwisiyɔn filanan ntolan kulu cili ye (3 ni 2). 
Dusukun kami-kami Ntolan ci tan min kɛra, o laban na ntolanci kulu ye sewa sɔrɔ celu 2 ni 0 miniti binaani ni duuru fɔlɔ la, k’a sɔrɔ a ma kɛ ni balili ye. 
Fɛn bɛɛ yɛlɛmana waati filanan tuma ni penaliti fila sɔrɔli ye Sitadi maliyɛn kanu la wa olu sinna ka yɛlɛma ka kɛ celu ɲɛnamabaw ye. 
Filɛlikɛla caman kulela k’u kan to ko nin ye sɔnfɛn ye min kiiri boloɲɛbilala mankutukɛla caman fɛ. 
Penaliti filanan ye fɔɲɔgɔn caman wili Ɛfuse Binga kɔnɔna la, o kɛra sabanbu ye ka hakililatigɛ di a ma a ka janto hakilinaw la ka kɔn aribiti ka tileniya ɲɔgɔnye ɲɛ. 
A ka sɛbɛnikɛlaba ka bataki bɛ o danaya sabati. 
Mali ntolanci Tɔn (Femafuti)m’a tulo jɔ cɛmancɛ aribiti Aruna Kulibali ka ɲinifɛnw kuma kɔrɔ.
Penaliti jugu fila     Celu fila miniti fila kɔnɔ (miniti 86nan ni miniti 88nan) ye jisuma kɛ jigiya kan, ka Ɛfuse Binga kamaw siri ka tila ka ɲɛnamaya kura di Sitadi maliyɛn ma. 
O la, ntolan kɛcogo yɛlɛmana. 
Penalitiw ye dimi min lana, k’a sɔrɔ ko in tun bɛ in n’a fɔ a tun bɛ na dabila hali n’a y’a sɔrɔ ntolan ci la, sewaya tɛ fɛn ye mɔgɔ bɛ sigi ni min ye fo file  laban fiyɛli kɔ.
Ntolanciɲɔgɔn ka Danaya sɔrɔli ko kura labana ni celu sabanan doli ye ntolan jɔ waatiw la.  
ɲɔgɔn kunbɛn laban na, ƐFUSE dimina ko jojugu min bɛ faamu ni k’i tilen ka taga wɛsitiyɛruw la, o la, o y’a ka ban jira ka jɔyɔrɔ  filanan jɔnjɔn minɛn. 
Ni mɔgɔ ɲumanw ka delili tun tɛ, ntolancilaw tun bɛ na taga so k’a sɔrɔ u ka jɔnjɔnw an’u ka SEFA WARI miliyɔn 5 siyɛki t’u bolo. 
Sitadi ye jɔnjɔn 21 fara ɲɔgɔn kan, a sen ferekela Joliba ASE fɛ ni sewa sɔrɔli ye finali 19i dan. A bilala  AƐSI Ereyal ɲɛ o min ye Kulɔbu Olɛmpiki de Bamako dan ni jɔnjɔn 3 ye, ani Ɲarelakaw ka Ɔnzi kereyatɛruw, Bugunikaw ka farikolo ɲɛnajɛ jɛkulu, Kayikaw ka Dajɛ, wa ISIFASI ye olu laban ye, olu kelen-kelena bɛɛ ye jɔnjɔn kelen sɔrɔ. 
Zɔrɔzi Faransuwa Tarawere  Sitadi maliyɛn, ye ntolan kulu ye min ka jɔnjɔn ka ca ni bɛɛ ta ye.  An bɛ  mankutulu kɛ a ka kɔrɔlenw kan. San 1963, Kapitɛni Bakarijan y’i kale a ntolantan kulu mɔgɔw bɛɛ  tɔgɔ la wa a y’a ka lahidukan tiimɛ.
O jaabi sear ka kɛ Alan i farikolo gɛlɛma hakilina ka fara cɛsiri kan. 
Yakuba Samabi, Sajo Kamara ani Moriba Danbɛlɛ n’a bɛ fɔ a ma Saar dasau, olu ka dɛmɛw bonyala. 
U ka 1961 sebagaya Mali jɔnjɔn na, o kɛra sababu ye k’an ka bandari lafasa Farafina Sebaga ntolantan kuluw ka jɔnjɔn takofɔlɔ la min tɔgɔ dalen bɛ Nkuruma la.  
Tɛmɛnɔ ɲɛna kosɛbɛ, hali ni Sitadi maliyɛn ma se ka jɔnjɔn sɔrɔ. 
Ntolanciɲɔgɔn fɔlɔ kɛra Sɛn Luyikaw ka Jigiya ye tako fɔlɔ la Bamako Mamadu Konate tɔgɔla ntolanci fɛɛrɛ la min jaabiw kɛra ni celu 4 ni 0 danfaraba ye.  
Seginkan ntolancikɔni kɛra ten sabula o jaabi kɛra celu kelen-kelen fan bɛɛ fɛ.  
Ntolantan jɛkulu sirata dunna   O kɔfɛ, Kindiyakaw (Lagine) ka Sily kulɔbu nana ka ntolantan sewa sɔrɔ (4.
2).
Segininkan na, Sitadi maliyɛ ye a ka lujura layɛlɛ (‘2.
0).
Tuma min na celu donnen kɔkan tun tɛ jate celu fila ye ni celuw bɛɛ tun ye da kelen ye kunbɛli fila la. 
ɲɔgɔndan ntolanci ye kulu fila bɔ ɲɔgɔna.
O laban na, Mali ntolankulu sannayɛlɛla tako filanna na (3 ni 2)
Mali celuw ye Dudu Jakité, Salifu Keyita ani Cemoko Sinate ka baara ye, Lagine ta kɛra Kandira fɛ.
O kɔfɛ, ASƐKI kɛra a ntolantanɲɔgɔn ye, kulu fila farala u kɔsinnen ɲɔgɔn ma (3 ni 3)
Tile tan ni duuru o kɔfɛ, Felikisi Ufuyɛti Buwaɲi tɔgɔla ntolancifɛɛrɛ la.
Kɔnɔwari ntolankulu cila (4.
6)a ka jama ɲɛna. 
Sitadi maliyɛn taara Akara Gana faaba la yaasa ka ntolanci kuluw kunbɛ minnu ye sannayɛlɛ sɔrɔ walasa k’u ka kunbɛli labanw kɛ.
Demi-finali ani finali. 
Demi-finali gale la, sitadi maliyɛn ye Etiyopi kulu Kotɔn Fakitori kulɔbu bɔ k’a bin celu 3 ni 1, o min ye ntolan kulu ye bɛɛ bɛ sira min ɲɛ ɲɔgɔndan ntolanci in kɔnɔ.  
O kkɔfɛ, Mali ka tɔgɔlakulu y’u disi da Kamerunikaw ka Oyikisi la Duwala. 
min ye yiriwali sɔrɔ 1960 sanw la. 
San 1965 la, tuma min na ntolancikulu tun ye se sɔrɔ Farafina setigi kuluw ka jɔnjɔn na o san kelen fewirili kalo la, Kameruni Jɛkulu Jamana ye tɛmburu fila dila a ka karama kɔnɔ.  
a ye min porokotora ka til’a la (1.
0).
Ntolantan Miniti binaani ni duuru fɔlɔ kɔnɔ, Kamerunikaw ye celu fila do. 
Cɛmɔko Sinate ka donni kɛra fɛn ye min kɛra sababu ye ka dɔbɔ danfara la. 
Denmisenw ka kalanso.
Sitadi maliyɛn ye gɛlɛyaba sɔrɔ a ka ntolancila ɲɛnamaw tagali kɔ k’a sababu kɛ kalanw, awiyɔn boliladegi kɛrɛnkɛrɛnnenya  la. 
San 1968 la, sifinnaw jamakulu ye ntolan kulu ka fini don. 
laɲini b’u la. 
O tɛ labɔli kɛ, walasa ka to ka setigiya sɔrɔ tuma bɛɛ.  
U yecogo bɛ mɔgɔ lakasi. 
O kulu in ɲɛgɛnen bɛ ni Sitadi ka denmisenni nciini kalanso jaw ye minnu cɛmaɲi kosɛbɛ n’olu bɛ tali kɛ Mamadu Keyita, Idirisa Kulibali n’a bɛ fɔ a ma ko Nɛgɛ, Isa Yatasayi, Musa Tarawere a bɛ fɔ min ma ko Zigila, Mamadu Tarawere, Sɛkina Sila, Mamadu Kante a bɛ fɔ min ma ko Uruzo, Abudulayi a bɛ fɔ min ma Asiransi, Modibo Jara. 
U ka cɛsiri, n’u ka yɛrɛdi, n’u ka ladamu ntolanci kɔnɔ ani sesɔrɔ nege min b’u la, o bɛɛ kɛra sababu ɲuman ye u ka se ka se Mali 1968 Jɔnjɔn ntolanci laban na. 
O bɛɛ n’a ta, don siɲɛtaɲɔgɔn kolo ka gɛlɛ wa a tɔgɔ AƐSI Ereyali de Bamako. 
U ma sɔn k’u fari faga fiyewu, u y’u kɛ baara kan wa u ye se sɔrɔ danaya ni balikuya kɔnɔ ntola sɛsɔn fila nataw kɔnɔ. 
O la, san 1970, denmisɛnniw ka kalanso y’a jɛniyɔrɔ fin ni jɔnjɔn tali ye. 
Nkuruma ka jɔnjɔn na, Sitadi maliyɛn ye fanga sɔrɔ ni kamalen cɛduman dɔ ka nali ye ka bɔ Moti, min bɛ se ka to ntolanciɲɔgɔn ka kɔfɛjɔw la ka celu don. 
Sɛki Fantamadi ye sanga sɔrɔ wa a y’a jɔyɔrɔ ta faso kulu la ni kolo ni fasa ye..
O n’a ɲɔgɔna ntolantannabaw minnu bɛ mɔgɔ sewa i ko futinɛ yeele sankɔrɔtalen, ɲɛmɔgɔw labɛnnen k’u bolo bila u jufa la minnu dɛmɛni kama, u ka waati min jatelen ba do, u bɛ dɔ ta o la ka ntolancilan dɛmɛn i n’a fɔ Modi Sila, Jɔnkunda Samabali n’a bɛ fɔ a ma Samu, Usumani Mayiga ani Mamadu Umaru Tarawere.
Amadu Bɛyidi Wani ani peresidan Fuseyini Jara. 
Sitadi funankɛniw ye ɲɔgɔndan daminɛ ni hakilisigiba ani baara ɲuman ye. 
U ye Dakarikaw ka Jarafu mabɔ ntolanci duman fila kɔnɔ. 
Senegalikaw y’u baadɛbɛ walo (3.
0) Dɛnba Jɔpu ka ntɔlanci fɛɛrɛ la.
Bamako, a ka ca ni filɛlikɛla mɔgɔ ba 25.000 ye, tako fɔlɔ la tilancɛ banna bɛɛ ka kannankolo (0-0).
Ntolan daminɛ kɔfƐ, Sɛki Jalo joginnen ye kɛnɛ bila Lamisa Tarawere ye n’a bɛ fɔ a ma Zuli min kɛra fɛnjugu ye Jarafu ma, ni celu 3 ye wa Bubakari Falikɛ ntolan bila jɔ kɔnɔ. 
Sidati Celu Kɔlɔsilaw hakɛw. 
Amadu Tɛbeli (san 33) Jigi Jara (san 26). 
Asani Agodo (san 28)  Kɔfɛjɔw.
Mamadu Dunbiya (san 26), Sulemani Kulibali (san 24), Tijani Sakɔ (san 23).
Yakuba Dunbiya (san 25), Moriba Jara (san 29), Isiyaka Sakake (san 26), Moriba Jara (san 25) Cɛmancɛw. 
Mamadu Tarawere (san 22), Musakoyi Jalo (san 24) Kalu okeceku.
Sawuti Tarawere (san 25), Seyidu Koyita (san 22), Sajo Kanute (san 24) Gi Barone Cahu.
Ali Dɛsi Sisoko (san 26), Seku Konate (san 23), Babu Fofana (san 22), Burama Buware (san 20), Adama Samuyɛli Kizito, Abubakari Jara (san 28) Minɛnikɛlaw. 
Bakari Samake (san 17), Saliya Sanogo ((san 16), Musa Tarawere (san 20), Dɛnba Jalo (san 20) Mamayi Fuseni Kulibali (san 21), Agiri Arisitidi ŋolo (san 19) Ntɛnɛn zuwɛn tile 21, minisiri min bɛ Funankɛniw ani Farikoloɲɛnajɛw ma, n’a ɲɛsinnen bɛ basodenya Kalani ma ani Fasodenya Dilanni ma o ye kunnafoni cikansɛbɛn cari ka bɛɛjɛkɔnniw kɛli dulon farikolo ɲɛnajɛ fɛɛrɛw kɔnɔ yani waati cɛ. 
Tiyɛn do, o latigɛ tali ma kɛ jɔnna, nka koɲuman do. 
O bɛ kɛ sababu ye an ka jamana ka na se ka dulon k’a sababu kɛ farikoloɲɛnajɛ yɔrɔw tiyɛnni ye. 
Mali la, farikoloɲɛnajɛ yɔrɔw bɛɛ si bɛɛ san bi caman bɔ. 
Minnu ye u bɛɛ lakuraw ye olu dilana CAN 2002 tuma min kɛra an ka jamana kɔnɔ, a bɛ ɲini ka san mugan bɔ. 
Olu n’ue ka fugusa-fugusali bɛɛ, famaw, kɛrɛnkɛrɛnnenyala farikolo ɲɛnajɛ famaw ye magan caman kɛ  walasa ka nin yɔrɔw dilan k’a kɛ i n’a fɔ u ka kan ka kɛ cogo min. 
O magan ninnu tɔra dibila k’a sababu kɛ tiɲɛni minnu kɛra yɔrɔw la farikoloɲɛnajɛ baara caman kɛlen kɔ u la, kɛrɛn-kɛrɛnnenya la, seko-ni-dɔnkow, politikikow walima dinɛkow. 
Dusu min bɛ Farikolo ɲɛnajɛ cakɛdaba la  ɲɛnabocogo bolodalen kama o kɛra  bɛɛjɛkɔnniw kɛli dulonni ye yɔrɔjɔlenw kɔnɔ. 
O ye koɲuman ye, n’a bɛ to sen na ka se ka tali kɛ baara tɔw la, kɛrɛnkɛnya la dinɛ baaraw.  
O cogo la,  Afiriki Ntolatan Faraɲɔgɔnkankulu (KAFU), tun ye Mali dulon ani jamana caman wɛrɛw k’a sababu kɛ Afiriki ni diɲɛ mɔgɔ ka farikoloɲɛnajɛ senbɔli ɲɔgɔnkunbɛnw kɛyɔrɔw sariyaw bonya baliya ye. 
Walasa k’o baarakɛyɔrɔw lakuraya ani ka KAFU kɛ k’a hakilina falen yani a waati kura cɛ n’o ye sɛputanbura nata ye, Mali gɔfɛrɛnama ye farikoloɲɛnajɛ yɔrɔw lakuralibaaraw daminɛ ka tɛmɛ farikoloɲɛnajɛ minisiriso fɛ
Yaasa maga niinu kana kɛ fɛn fuuw ye, fanga kura min bɛ na cɛmancɛfanga kɔfɛ ka tɛmɛ Denmisɛnw ani farikoloɲɛnajɛ minisiriso fɛ Jamanadenyakalan ani fasodenya jɔli bɛ min bolo fɛ, ye kunnafonilaseli dɔ kɔnɔ zuwɛn tile 21 san 2021.     
yaasa ka fasodenw kunnafoni fɔli duloni na farikoloɲɛnajɛ fɛɛrɛw kɔnɔ. 
O bɛ kɛ yaasa ka dɔ fara ntolatanyɔrɔw kɛcogoya kan ani k’u bila cogoyaw la minnu ni diɲɛ yɔrɔtɔw ta kɛcogoyaw bɛɛye kelen ye. 
Dantigɛlisɛbɛn ka fɔ la, nin duloni laɲini fana ye ka baarakɛda yɔrɔdilanen fɛɛrɛmaw tanga yaasa a ka kɛ farikoloɲɛnajɛ yɔrɔ labɛnen ye a labaarabagaw bolo. 
N’o sariyakuraw ye, an bɛ se ka min fɔ durɔn o ye k’a fɔ ko farikoloɲɛnajɛ yɔrɔw seginna a digi yɛrɛw ma, n’olu ye farikoloɲɛnajɛlaw ye. 
Ni fɔliw tun dulonna farikoloɲɛnajɛ kɛyɔrɔw la, wajuliw ni ɲɔgɔnyew dun ? 
Salifu Kulibali fɛ Ja kan, a bɛ nin bazɛn dulogi jɛman na min borodelen don dɔɔni,  yɛlɛ misɛn-misɛn na bɛ ja in kan o tɛ a delina ko ye, nka sika t’a la a ka politiki  ani murutili danaya ma fiɲɛ foyi si bila. 
Nka, Dr Umaru Mariko tora « faamuyabali » kudayi ye Mali jɛrɛkulu kelen kɔnɔ min nɔrɔlen bɛ danayaw la minnu bɛ mɔgɔ seginkɔ wa fana tuma dɔw la, a dɔw saratiw tɛmɛna. 
O la, kahɔrɔnyali » bɛ hakilina taaɲɛ bɛ se ka filɛ i n’a fɔ bisigiyali fɛn ye ani walifasomara  kɛlɛli fɛn ye. 
O cogo la, wari-masakɛ tɛ kɛ durɔn kɛlɛ fasa yen ka a bɛ kɛ fana hadamadenya dilansira fasodenw ni ɲɔgɔ cɛ. 
Fantanw ka ɲɛkumuba kan kunnadiyaba tɛ minnu na. 
Min tɛ fɔ ka caya fiyewu, o ye k’a fɔ tuman bɛɛ Dr Umar Mariko bɛ kɛ tɛmɛna politiki kɛlɛfw bɛ ɲɛ fɛ Malidenw ka hɛrɛ n’u ka hɔrɔnya kama (duguba mɔgɔw ni wulalɔnɔ mɔgɔw, nka tuma bɛɛ, a ka pariti saracogo bɛ maɲi, hali n’a y’a sɔrɔ “ɲɛ yelegelenw » bɛ k’u cɛ la depitekalata dɔw tuma na.  
Nka mun de ka kan kɛ sisan yaasa SADI ka kɛ paritiba ye jamana fan bɛɛ la ?  
Ka hakilina fɔlɔfɔlɔw nkalotigiya ani murutilibaga fɔlɔw walima k’a kɛ i n’a fɔ mɔgɔ bɛɛ walasa ka pariti ka kelennabila fariti bali. 
O bɔlen kɔ yen, mɔgɔ tɔɲɔlenw ani mɔgɔ dɛmɛbaliw minnu bɛ caya an ka siraw kan n’an ka wula kɔnɔna na k’olu lafasabaga sɛngɛbali jɔsenba n’a ka jɔsen ɲuman dɔn ni politiki minnu bɛ senna laadaw tɛ bɛn tuma caman an ka jamana kɔnɔ (sigiyɔrɔkelenbaliya politiki la, ɲɔgɔn burujaba).  
Dr Umar Mariko ye o politiki jamajɛrɛkulu kɛlɛ tuma bɛɛ minnu labɛnnen do fɛn bɛɛ cɛli kama,k’u yɛrɛ kɛ i n’a fɔ mɔgɔ minnu bɛ sariyaw ni san cɛ. 
A kana mɔgɔw minnɛ u yecogo durɔn fɛ, bawo n’a tigi bolo donna kow la, k’a don depitebulon kɔnɔn durɔn, politiki kunbalanw bɛ bin. 
Tiyɛn don, o mɔgɔ ninnu bɛ dɛmɛ kɛ, nka u ni ɲɔgɔn cɛ. 
U bɛ bɛ b’a fɔ k’u bonna sira bɛ nin jamajɛrɛ nciini in na, fangatigilamɔgɔw ni fanga sinamatɔn fan fila bɛ minnu lataamacogow n’u ka nafolow, n’u jɛɲɔgɔ nyakuluw, n’u ka tɔnɔn nɔfɛ kɛlɛw an’u ka ɲuman seginni ɲɔgɔmaw ye kelen ye. 
Musa Traoré ka Fanga binnen kɔ, Umar Mariko kɛra o baarakɛbaga-jɔnjɔn dɔ ye, fili kɔnɔ, an tun y’a miiri k’a fɔ ni kow sera u dan ma, bɛ tun ka ɲɛfɔliw tun na kɛ kelenw ye jama ye.  
O tun na se ka ye i n’a fɔ bɛɛ ka ɲɛtaa lakiika ye. 
Kasɔrɔ, jɛkulu yɛlɛmana yɛrɛ. 
Baarakɛbagaw walima magabali dɔw (a bɔlen b’a fɛ daɲɛ in bɛ bɛn a ma) y’u fara ni ka baara kɛ cogo kura la, min tɛ lasɔrɔ mɔgɔ dafalenw fɛ ani foroba sariyaw tɛ boli minnu na tugun. 
O bɛ an ka jamana jira yecogo la min bɛ mɔgɔ dusumakasa, yecogo min na a bɛ ɲini ka kɛ diɲɛmɔgɔ ka fudebɔ jamana ye. 
B. KAMARA Funankɛni mɛna a ka ɲinifɛn bɛlɛnni na yani o ka n’a yɛrɛ ci a tɛgɛw kɔnɔ. 
Bolola maramafɛn bagabagali kɔnɔ, a y’i mago ɲɛ a la o kɔfɛ a tunnuna kudayi. K ye npogotigi ye min n’a hakili dafalen tɛ. 
O n’a ta bɛɛ, musobinkannikɛla m’a to yen. 
B, a ka ɲankatakɛbaga 
ye o mɔgɔw suguya dɔ ye min b’a wasa don a ɲɔgɔna lujuratɔw walima hakilibanabagatɔ walasa ka bin u kan. 
Nin cɛnin bugunatigɛrala kɔfɛ funankɛni bagangɛnna dɔ fɛ min tun bɛ waati caman kɛ n’ a ka baganw ye k’u gɛn kungo kɔnɔ. 
Kabini sababu nan’a ɲɛ kɔrɔ durɔn, a ɲinana a ka baganw kɔ waatini kɔnɔ k’a yɛrɛ di B dɛsɛlen ma ni cɛnimuso wale ye cogo cɛjuguba la. 
Kow ninnu kɛra, a bɛ tile damadɔ bɔ Bafulabe, Kayi Mara sɛriki dɔ la. 
N’an ka kan ka da an ka kunnafoniw sunw na, a bɛ i n’a fɔ bagagɛna kamaleni tun ɲɛ bɛ a ka  kasaaralen na kabini waati la. 
Makɔnɔni waati kɔnɔ, a ma sababu fitini sɔrɔ yaasa k’i wasa don muso la a mɛna ka min bɛlɛ k’a sɔrɔ a m’a tɛgɛ d’a kan. 
I n’a fɔ bɔnɛ ko la, kow kɛra don min, npogotigini hakili dafabali tu sɔnna ka yaala yaala kungo kɛrɛfɛlaw la bagangɛna bɛ  tun bɛ waati jan kɛ yɔrɔ minnu na a ka baganw nɔfɛ. 
A ɲɛ da a kan yɔrɔ o don, B m’a to o sababu ka taa k’a dan.
Waati fɔlɔ la, a y’i gɛrɛ a ka mɔgɔ kasaaralen nata la, k’a ɲini ka taga ni kokɛcogo magama ye. 
Garijigɛgoya la a fɛ, o fɛɛrɛ ma sira sɔrɔ. 
Npogotigi y’a tɔrɔbaga nata ŋaniyajuguw faamuya jonajona. 
O kɔfɛ, kasɔrɔ a m’i miiri siɲɛ fila, a banna cɔ o ka sugurutigɛkumaw ma  
Yecogo la, bagangɛnna funankɛni ka kulusijala tun y’a daminɛ ka til’a la. 
Ban kɛlen a la, a dusu kasila. O nɔgɔni la a ye fɛɛrɛ fala yaasa k’a ka laɲini sɔrɔ. 
Min tun b’a kungolo la, o tun ye ko in ka ɲɛ walima a ka tiyɛn bɔ. gɔbɔgɔ
O cogo de la, a y’a bolow kɛ ka denni dɛrɛ ni fanga ye. 
O fana y’a ɲini k’a ban k’i firifiri a fanga bɛɛ la yaasa ka tila a tɔɔrɔbaga la.  
Ka musoko kɛ ni hakili dafabali fɛ tun nege kɛlen bɛ k’a ɲɛ fiye pewu, kamalen bagangɛnna ma siga bere min tun b’a bolo k’o far’a kun siɲɛ kelen. 
A kun tun ye k’a ka kasaralen magaya min, a kelen ka joli ye, ma dusu sɔrɔ tugu k’i firifiri. 
O kɔfɛ, a y’a jagoya fofo fo furabuluw cɛma. 
Yen, lakana bɔda foyi si tun t’a ye, k’a taa o waati la, denni dɛsɛbagatɔ tun bɛ a tɔɔrɔbaga ka bila la. 
Wa miniti caman kɔnɔ, bagangɛnna kamalen y’i kɛ denni hakili dafabali san kan fo ka taga a nimisi wasa. 
O kɔfɛ, a tununa banankɔ k’a ka mɔgɔ kasaralen fililen to joli la. 
O denni ka kisili sababu kɛra duguden kelen ye min tɛmɛtɔla tun do bin kɛra sunguru kan yɔrɔ min na ye kɛrɛfɛlaw la. 
Mɔgɔ tɛmɛtɔla y’a faamu k’a fɔ ko bin bɔra ka kɛ a kan ni k’a kɛ kasaralen ye, a y’a ŋu ka taa dɔgɔtɔrɔso la min ka suru a la yaasa a ka furakɛ. 
Min ye binkannikɛla ye, an ka kunnafonisunw y’a fɔ cogo min, a tora sɔrɔbali
Tanba Kamara Abudulahi min bɛ wele Alayi Koyita, politiki Tɔn peresidan  Fɛn bɛɛ ɲɛ, fɛsɛfɛsɛli nin sɛnɛ politigi bunakun kan Mali la.  
A ye dajiraw kɛ yaasa Mali ka kɛ Afiriki bɛɛ jiginɛ ye. 
Mali cɛcilen don ni ba fila ye, Ba Joliba ani Senegali ba, wa a sɛnɛnafan bisigilen tɛ dɔn ka ban. 
Ka fara ba fila in kan, samiyɛn kelen, mɛ ni ɔkutɔburu ni ɲɔgɔn cɛ, bɛ jɛ sababu ye ka sumajalan sɛnɛ kɛ. 
O sababu ninnu n’u ta bɛɛ, Mali tolen don halibi minɛ lado jamana kɔnɔ la yaasa ka se ka jama mago dila. 
Mali sugu bɛ ɲini ka fa malo ladolen na. 
Tuma jumɛn de la sɛnɛ politiki bɛ na kɛ politiki yɛrɛ politiki kɔ yaasa Mali ka kɛ Farafina Tilebinyafan jiginɛ ye ani mun na a tɛ kɛ Farafina mumɛn ta ye ? 
Labɛnni politiki wa   O bɛ se ka kɛ yɛrɛ.
Nka o tun tɛ se ka sira sɔrɔ fo sɛnɛ labɛnni politiki ka kɛ, Ofisi di Nizɛri ani Ofisi di ri la, o ma kɛ yen durɔn, nka Mali fan bɛɛ fɛ. 
""
Duw ladaalaforow jɔyɔrɔ nafa kabo in labɛnni taabolo la sɛnɛkɛnɛw la. 
N’an ye taama kɛ ka taga duforow ninnu la k’u cogoya lajɛ, an bɛ bɔ a kala ma ko dɔ tun be se ka dɔ fara sɔrɔ kan ni labɛnni dɔɔni ye.  
NKa o gaw ka yamaruyasɛbɛnw bɛ cɛsiriko caman sɔrɔ, sentanya minnu na ka yaasa ka kɛnɛw labɛn. 
Ka fara o cɛsiriko kan, kɛnɛ minnu bɛ mɔgɔw bolo wa u tɛ sɔrɔ ka caya samiya waati la. 
O cɛsiriko ye sira labɛnni politiki mago jira k’a fara sɛnɛkɛnɛw kan. 
Fɛn fɔlɔw don minnu bɛ ta bala san muga laban ninnu kɔnɔ, an ye kɔrɔfɔw mɛn sɛnɛkɛli ni mansiw ye.
Ko don min labɛnw sabatira jamana perezidan kɔrɔn Amadu Tumani Ture (ATT) fɛ ni Mali Tarakitɛri sigili sen kan ani sɛnɛkɛmansin damadɔ tilali ye sɛnɛkɛlaw ni ɲɔgɔn cɛ.  
Iburahimu Bubakari (IBK) ka fanga tuman na fana, sɛnɛkɛmansin 1000 dɛmɛkɛwaari dara ani k’u tila sɛnɛkɛlaw ni ɲɔgɔn cɛ. 
O n’a ta bɛɛ, sɛnɛ sɔrɔ jiriwali ma daminɛ. 
Gɛlɛya dun bɛ fan juman fɛn o la ? 
Ɲɛbilako dɔw tun bɛ mansinasɛnɛ fɛɛrɛ ninnu na minnu tun ma kan tɛ ka kɛ bolokɔfɛfɛnw ye. 
Walasa ka sɛnɛkɛmansin labaara koɲuman, foro ka kan ka labɛn koɲuman. 
Wa o labɛnni ninnu tɛ se ka kɛ ni mansibaw (bilidozɛruw ye). 
Bilidozɛri kura kelen sɔngɔ bɛ t’a jɔ miliyɔn 80 hakɛ la. 
Sɛnɛkɛla bɛ se ka o mansin sɔrɔ cokodi ? 
O forow labɛni tɛmɛnen kɔ,  a ka kan fana  Cakɛda min ɲɛsinnen bɛ balo Lakanali ma k’u bɔ ye k’a falen Cakɛda la min ɲɛsinnen bɛ sɛnɛ dugukolow labɛni ma. 
Marabolow tɔgɔlamɔgɔwk bɛ na di o cakɛda ma sɛnɛ dugukolow labɛni minaw bɛ minnu ka bila la. 
Ka tɛmɛ o fɛɛrɛw lawaliyali fɛ, san duuru kɔnɔ, Mali bɛ se ka kɛ sɛnɛfɛnw feerebagaba ye kɔkan. 
Hali a bɛ se k’a Afiriki Tilebiyanfan mumɛ jiginɛ jɔyɔrɔ fa.
https://saheltribune.com  A bɛ tile damadɔ bɔ wideyo dɔ bɛ munumunula bɔlɔlɔw sanfɛ, min bɛ son bisigiyalen dɔ ɲagatali jira.
Cɛ dɔ don min tɔgɔ  ko Musa, Ala ni ninjuguya fɛ a ye sudelikɛ nɛgɛjuru mɛnɛlen kɛ ka cɛmisɛn son bisigiyalen dɔ farikolo fan dɔw jeni, min tun bɛ ŋunaŋuna ka kulekule a se bɛɛ la. 
Widewo la, Kamalen sirilen don baaradanin bɔlɔ kelen na yani a ka lajaaba nin kojugukɛla fɛ o min, siga tɛ min na, ye waati wɛrɛ mɔgɔ ye. 
kasɔrɔ kɔfɛjɔ t’a la wa mɔgɔ  jɔnjɔn tun tɛ yen k’a madɛmɛ ka bɔ ni tɔɔrɔ jugumaba ninnu la, dɔw tun b’a la ka yɛlɛ, son bisigiyalen tun bɛ ka kule fɔ ka taa a fanga bɛɛ ban. 
Kamalennin tɔɔrɔbaga tun ma siga k’a ɲini a ka parantiw fɛ k’u ka dɔ fara gazi kan yaasa ka lajaabali tasuma ɲaga kokura. 
Yani a ka son bisigiyalen ɲininkan n’a bɛ bɛ na sonyali wɛrɛ kɛ tugun. 
N’a ma kɛ ni Maliden caman ka kaana gɛlɛya ye, nin ɲɔgɔna ma kan ka kɛ diɲɛ fan si fɛ tugun, kɛrɛnkɛrɛnnenya  la farafin jamana kɔnɔ, amerikiden fima Zɔrizi Fuloyidi ka nimatɔrɔ n’a ka saya wale kɔfɛ. 
Mɔgɔ minnu ye ni wale cɛjugu kɔn n’a bɛ dankari hadamadenya la. 
Ni wale in ɲagali bali tora, a bɛ se ka dusu do mɔgɔ wɛrɛw la k’a ɲɔgɔna kɛ, nin wale ɲɔgɔna tɛ bonya da sariya Jamana si kan. 
Nin tɔɔrɔlikɛla, k’a fara a A tiɲɛnikɛɲɔgɔnw na minnu tun bɛ ka wale kɛtɔla lajɛ, u bɛɛ ka kan ka yɔrɔɲini , i n’a fɔ Bamako faaba komini 4nan Jamana lafasasariyatigi y’a lase cogo min. 
Bawo, sariya tɛ mɔgɔ si yamaruya i k’i ka kiiri tigɛ i yɛrɛ ye. 
Nin wale min bɛ dankari hadamadeya la, diya ma kan ka don mɔgɔ si la. Kunnafonisunw y’a jira k’a fɔ ko wale in kɛra baaradanin min na o bugunatigɛla ka ban arondiseman 9nan polisuw fɛ wa ko minɛniw daminɛna. 
Lamini BAGAYOGO  Afiriki Jamanaw ka ntolan kupu (KANI) bɛ kɛ yɛrɛ de i n’a fɔ a bolodala cogo min Kameruni Zanwiye 20222, Afiriki Ntolatan Faraɲɔgɔnkankulu (KAFU) Sekeretɛri Zenerali Werɔn Mosengo-Omba y’o fɔ Yawunde, Kameruni. 
O dantigɛli min kɛra taratadon, KAFU ɲɛmɔgɔ fɛ lɛrɛ 48 taama kuncɛli hukumu kɔnɔ Kameruni, kɛra ka bɔlɔlɔkan ŋunuŋunukanw nkalotigiya minnu tun y’a jira k’a fɔ ko kulu wɛrɛ y’a senbɔ kokura ɲɔkunbɛnw na bisimiyali jamana kan. 
KANI bɛ na labɛn nin jamana ɲuman kɔnɔ zanwiyekalo tile 2022.
A y’a jira k’a fɔ k’o jɛlen don, kunnafonilajɛ dɔ senfɛ. 
O bɛɛ la a jɛnna n’a ye k’a fɔ ko labɛn kɛta dɔw bɛ ye, a y’a fɔ ka jɛya ko baara taa cogo kaɲi kosɛbɛ, ka KAFU perezidan, Patirisi Mɔtisepe ni KAFU ka baaraw walayali ɲɛmɔgɔyakulu ka nisondiya jira u ka baara ka kɛlen ni labɛn na.
San 2019, Misira jamana tun ye bangu ɲɔgɔnkunbɛnw bisimila 
Afiriki ntolanko ɲɛnaboli sanfɛ jɛkulu ka latigɛ kɔfɛ ka Kameruni senbɔ labɛnw na a kɛlen ka to kɔfɛ  ntolantan fɛɛrɛw jɔli la.  
KANI ntolantan bɛ kɛ k’a daminɛ zanwiye tile 9 ka se fewiriye tile 6 2022 Kameruni dugukolow kan. 
Min ye kuluw minnu bɛ na ntolan tan tɔmɔnni ko ye, min bolodalen don zuwɛn, o bɔra a don ma k’a sababu kɛ Kowidi-19 ye k’a bila Utikalo la, Kameruni Farikoloɲɛnacɛw minisiri Narisisi Muyɛli Kɔmibi ka fɔ la. 
Mali la, a bɛ waatini bɔ fɛnw duntabaw sɔngɔ yɛlɛlɛli ma jɔ. 
Suguw la, fɛnw bɛɛ sɔngɔ gɛlɛyala kɛrɛnkɛrɛnnenya la daduminifɛnw (tuli, sɛfan, sogo, sɔ/...).
O n’a ta bɛɛ, Feere, Dunni ani Ɲ ɔgɔndan Ɲɛmɔgɔsoba (Dezesese) b’a lajɛ fɛɛrɛ bɛɛ la ka fu siri ko seginkan ta in na ni ɲɔgɔyew labɛnni ye ni baara kofɔlenw kɛbagaw ye. 
O gɛl&ya yɛrɛ de ye cɛmancɛfanga ɲɛmɔgɔw jɔrɔnakoba ye. 
Mali ka ɲanamaya kɔnɔ, a b’a ka wagatiw lagɛlɛmaba dɔ de la waati. 
O bɛ sɔrɔ  kogɛlɛw fɛ minnu sirilen bɛ jamana jamajɛkulu ni  sɔrɔ gɛlɛyaw la wa olu de bɛ sɔrɔ ni jago bolofara kirin.  
Jama fan bɛɛ fɛ, jamaw bɛ kulekule la ko gɛlɛya bɛ. 
Fɛn bɛɛ sɔngɔ gɛlɛya la, kɛrɛnkɛrɛnnenya  la fɛn  minnu bɛ dun ka caya
Malidenw jɔrɔlen do wa don o don u bɛ kule suguw kɔnɔ. 
O cogoya gɛlɛ bɛ gaw kunkan kɛrɛnkɛrɛnnenya la, janko muso minnu bɛ kɔlɔbɛkɔlɔbɛ kɛ yaasa ka se ka fɛn dɔn don u ka nasanminɛ kɔnɔ. 
Daladumuni magaɲɛfɛnw sɔngɔ de bɛ ka yɛlɛ tuma bɛɛ.  
O la, jagokɛlaw fana bɛ kule ani ka weleweleda kɛ cɛmancɛlafanga gɔfɛrɛnaman ye a ka dɛmɛ kɛ yaasa ka bɔda ɲuman sɔrɔ gɛlɛya in na. 
Sɔngɔ b’a la ka yɛlɛ, jɔn nɔn don ? 
Seyidu Darabo dumunifɛnw jagokɛla Lafiyabugu, fɛnw bɛɛ sɔngɔn yɛlɛmana. 
A bɛ kalo caman bɔ an ɲɛ b’a la an ka fɛnw sɔngɔ b’a la ka yɛlɛ wa o tɛ anw ŋɛnɛw ye. 
An bara.
fɛn bɛɛ kɛra dagɛlɛ ye. 
Tulu, layi, sɛfan, sɔ, adw (ani dɔwɛrɛ).
Min ye tulu ko ye, ale sɔngɔ sɔbɛkɔrɔ  yɛlɛla ni faranka ye min ka ca ni SEFA WARI 1300 ye.
a ye o fɔ. 
A ka fɔ la, o kɔrɔ ye ko Malidenw bɛ fɛn minnu dun olu fanba ladonna jamana kɔnɔ. 
Misaliya la, tulu min ni Malidenw b’a du o bɛ bɔ  Konowari.
Hamidu Mayiga fɛ, n’o ye sɛfan bakurubafeerekɛla ye Sabalibougou, sɛfan bara kelen sɔngɔn tun ye Sefa wari 300 ye wa bi a bɛ Sefa wari 600 la.  
Ola a sɔngɔn dɔ fara a sɔngɔn kan siɲɛ fila. 
A ka fɔ la, samiya mana surunya tuma o tuma, dɔ de bɛ fara sɛfan sɔngɔn la wa o bɛ sɔrɔ min fɛ o ye sɛw ka fan da ma ciya samiyɛ tuma. 
O sira kelen fɛ, sɔgɔ fana sen bɛ o la. 
Sogo kilo sɔngɔ yɛlɛna ka se hakɛ la a ma deli ka min sɔrɔ fɔlɔ fɔ SEFA WARI 700. 
Ne ma deli ka o sɔngɔn gɛlɛ ɲɔgɔn ye. 
Ni gɔfɛrɛnɛma ma fɛn dɔ kɛ, an ka baara bagabagalen don. 
Bawo sogo sɔngɔ ka gɛlɛn wa a sani gɛlɛyala o Marikatiye Tarawere, ye o welewele da, waye don bagansugu la Lafiyabugu. 
Wayew b’u damakasi ni bagaw sɔngɔ yɛlɛni ye. 
O gɛlɛya kama, Jama Jɛkulu dɔ sigila senkan min bɛ Gɛlɛya Kɛlɛ (ƐFUPSEWESE) wa kɛrɛnkɛrɛnneyala muso haamibaatɔw de b’a kɔnɔ minnu y’a latigɛ k’u ka nisɔnkoya jira ka kɛɲɛ ni ɲanamaya gɛlɛya ye, ni ka welewele da kɛ gɔfɛrɛnama ye a ka ko dɔ kɛ nin ko in na min bɛ ɲanamaya bagabaga gaw kɔnɔ. 
Nin Jɛkulu ɲɛmɔgɔya bɛ Mariyamu Kone (kunnafonidila) bolo. Tarata don a ye nisɔnkoya sigili kɛ Minisiriɲɛmaa ka biro da la walasa k’u ka dusumakasi jira ka kɛɲɛ ni daladumuni magoɲɛfɛn. 
Bɛnkan dɔ la min kalanna ƐFUPSEWESE perezidan fɛ, Mariyamu Kone yen in fɔ : 
anw haaminaw ye malidenw dusumakasalenw haaminaw ye. 
an y’a ŋaniya sɔgɔmada in na k’a lase i ma ko fasodenw bɛ gɛlɛyaw kɔnɔ a bɛ kalo caman bɔ sisan. 
Baabu teliman nafama kelen durɔn de bɛ an fɛ, gɛlɛya !
Gɛlɛya !
Taamakɛlaw ka walanw kan an tun bɛn se ka kumakanw kalan i n’a fɔ. 
Gɛlɛya ka dabila
an ka seginw lankolon do
kɔngɔ bɛ an na. 
Ture Amani (taamakɛla) ka fɔ la, a ka gɛlɛ i ka taga sugu la Mali kɔnɔ bawo nafɛnw sɔngɔ gɛlɛya la wa fɛn ma fara saraw kan. 
Ka kɛɲɛ n’a ka kuma ye, ni cɛmancɛlafanga gɔfɛrɛnama ma ko dɔ kɛ nin ko in bɛ sɔn ka jamana kirin. 
ƐFUPEWESE y’a wasa don nin sababu la k’a ɲini gɔfɛrɛnaman fɛ a ka sɛ sogo ni sogo ladoni kɔnnisariya wili.
Ka tɛmɛ Jago, Fɛndu ani Ɲɔgɔndan Ɲɛmɔgɔyaso fɛ, Iziniko ani Jago minisiriso bɛ maganw kɛ yaasa ka  fɛɛrɛ ɲini nin kasara ma ni cɛfɔliw labɛn ni ye mɔgɔ kofɔlenw ye ni ɲɔgɔn cɛ.  
Ni maganw kɛlen ye, an na se ka an jigida magoɲɛfɛnbaw sɔngɔn jigini kan don nataw la.
O n’a ta bɛɛ, nin gabakuru ka bo kojugu cɛmancɛlafanga ka samara fitininw ma. 
Adama Tunkara (baraminɛkalanden) ka sanga ni garijigɛgoya cogoya ye min bɛ sen na n’a bɛ diyagoya kafoɲɔgɔnyaɲini binkani jalakili juguw kan ka ɲɛsin an baarakɛɲɔgɔn muso dɔw kan, ne tun bɛ fɛ ka sɛbɛnsira damadɔ ninnu sɛbɛn. 
Fɔlɔ, ka sanga ne ka basikɛti kanu kudaye ma ani bakuruba fɔla, ani farikolo ɲɛnajɛ kanu min bɛ ne la. 
Hademadenya hakɛ don, sarisunba hakɛ don, kannabila jɔnjɔn hadamaden kelen-kelenna bɛɛ ka kan ka min diyabɔ kasɔrɔ tɔɔrɔ se a ma, jankɔ a ka hakɛ jɔnjɔnw sɔsɔli. 
Ka sanga ni ne ka musoya ni ne ka denwolomuso cogoya ye, n bɛ nin bisigikumaw fanga hakɛ dɔ wa  n bɛ binkani suguya bɛɛ kɔn ni barika ye jankɔ min bɛ kɛ ka ɲɛsin npogotiginiw ma.  
Fana, waati jan kɔnɔ, a ka ca ni san mugan ye, n kɛlen kɔ ka gɛrɛ ani ka ka baara kɛ ni anw ka perezidan Hamani Ɲangi ye, min ka kow b’a la ka sɛgɛsɛgɛ ka sanga ni tiɲɛli jalakiw ye minnu kɛra an baarakɛɲɔgɔn musow la, ne y’a ye jagoya la fo ne ka kuma. Bonya ni karama ani nisɔdiya min bɛ ne yɔrɔ ka  ɲɛsin cɛ in ma. 
Bonyaw labelebele de bɛ yɔrɔ ka ɲɛsin a ma ka sanga ni a jɔyɔrɔ ye ani a ye min lase mali, afiriki ani diɲɛ sanfɛcelu ma. 
A nɔ, a ka mɔgɔmara, a ka kanu tilennen ka ɲɛsin sanfɛcelu ani an ka jamana ma, olu de ye sababu ye k’a tɔgɔ ni bonya di Mali basikɛti ma. 
Funankɛni kɛmɛ yirika ye kunnadiya sɔrɔ a n’a ka kulu ka sumakolo dannen ye olu nafa.
N ka perezidan kɛra ye Mali basikɛti ka yiriwa ne fɛ ani mɔgɔ caman wɛrɛw fɛ.  
Nka ka go a la,ɲangata minnu bɛ tali kɛ kulusijalako ni taafeboloko kan ani musow ni musomaniw ka kɛrɛfɛdɛnw ye kasaraw ye diɲɛ kɔnɔ mɔgɔ si tɛ se ka sɔsɔli kɛ minnu na. 
O n’a ta bɛɛ, ne bɛ Perezidan Ɲangi dɔ a ka ciya ni san muga ye, tuman den si a ka tɔrɔ, a ka kogɛlɛ walima a ka kumasuulu ko ma deli ka se ne ma k’an to a kɛrɛfɛ. 
Hali n’a y’a sɔrɔ kow anw ni ɲɔgɔ cɛ la tɛ ten, bonya durɔn de bɛ anw ni ɲɔgɔn cɛ tuman bɛ. 
Jagoya don ne kan, ka n ka seriya fɔ cɛ in kan.  
N ka laɲini ye sɛgɛsɛliw ka to senna yaasa tiɲɛ/tiɲɛw bɛɛ ka bange. 
Kiiri ka kɛ, walekɛbagaw ka ɲangi kosɛbɛ u ka walejuguw ani u ka nkalon dalenw na. 
Nka ka fara o bɛɛ kan, musolaka fɛn o fɛn ye tafebolo ni kulusijala ɲangata sɔrɔ ani kɛrɛfɛdɛn ɲangata sɔrɔ olu ka laban ka dususuma sɔrɔ ten sa.  
An bɛ kulusijala ni tafebolo ɲangata  n’a kɛrɛfɛdɛn kɔn ka ɲɛsin musow ani musomaninw ma. 
Ɔwɔ, anw bɛ jɛn ni farikoloɲɛnajɛ ye min bɛ kɛ lafiya ani lakana kɔnɔ. 
Hamesetu Mayiga, Afiriki muso ka ŋana kapitɛni  LABAN.  
A seginnen Konowari, perezidan kɔrɔ ye furusa ɲini ani Simɔni Ehiwɛti cɛ jamana sariya bolokan, san tan farali kɔfɛ. 
A seginnen Konowari alamisa don san tan tanya, perezidan kɔrɔ Loran Bagibo ye sɛbɛn bila nin ntɛnɛn zuwɛn tile 21 Abijan kiriso la sɛbɛn min bɛ furusa ɲini a ni Simɔni Bagibo cɛ, a muso kabini 1989. 
A lafasabagaw lakelen,Me Kulɔdi Mantenɔn, ye kunnafoni sɛmɛntiya jamana laselisɛbɛn dɔ la,  
Jamana sariya kunda, a bɛ san caman bɔ muso in n’o ye Simɔni Ɛhiwɛti ye ka banw kama siɲɛ caman ka sɔn farali ma diya la min ma kɛ ni kirisolataa ye,ko o de kama Loran Bagibo ye ŋaniya ta nin don ka a ko lase Abijan du kunkankow Kiiriso kungelen ka furusa laɲini. 
Kasɔrɔ faradiyala tun bɛ se k’u fila ba bɛɛ ka mɔgɔ…
Awoka ka fɔ la. 
Yanni waati cɛ, Konowari perezidan kɔrɔ 2000 ni 2010 cɛ tun ye koba wɛrɛ kɛ . 
A taara batolikɛyɔrɔ la kari don katedarali Sɛn-Poli la Abijan. 
Fɔrɔn pɔpulɛri iwɔriyɛn tun y’ a ɲini mɛsi tun ka kɛ yen. 
filɛlibaaw ka fɔ la, nin ye cogo ye min b’a to a bɛ bɔ ewanzeliziliya la a tun donna min na muso Simɔni nɔ fɛ 1990 sanw na. 
Mɔgɔ fila tun furu la zanwiye 1989 wa u tu ye denmuso fila sɔrɔ. 
U tun kɛra Konowari perezidan fɔlɔ Felikisi Hufoyi Buwaɲi min ye fanga kɛ 1960 ka taa bila 1993 la, sinamabaw ye wa u ye pariticaman nɔfɛko kɛlɛ kɛ ɲɔgɔn fɛ. 
Simɔni Ehiwɛti, wolola 1949 zandaramukɛ dɔ fɛ, ka bɔ den tan ni segi du la, a ye tariku ni kan kalanw de kɛ. 
Nka, diyaɲɛfɛnw ye baarakɛlafasalitɔnw, marikisiya fo ka taa se keretiyɛn ewanzilikiya ma a bɔlen kɔ siraba kasara la  k’a to mobili la san 1998 min kɛra kabako belebeleba ye. 
1970 sanw na a bilala kaso la, o kɔfɛ 1990 sanw na,k’a sababu kɛ Hufoyi Buwaɲi ka fanga tɔgɔjugu fɔli ye a fɛ, san 1982 a ni mɔgɔ dɔw ye Fɔrɔn popilɛri iwɔriyɛn (FPI) sigi sen kan, a kɛra o depite ye san 1995. 
A furula, Loran Bagibo ma, furuko filanna na. 
Denmuso duuru b’a bolo, minnu na fila ye Jamana kuntigi kɔrɔ t’aw ye. 
A selen fanga la, Simɔni Bagibo kɛra jamanatigimuso fangatigiba ye, mɔgɔ bɛ siran min ɲɛ wa halibi kanubaaw b’a la hali n’a y’a sɔ FPI tilalen bɛ ka kɛ bolo fila ye bi minnu ye sinamaw ye. 
U minɛna ɲɔgɔn fɛ awirili 2011, u bannen kɔ ka jɛn ni Alisani Watara ka sebaaya ma perezidan wote la. 
A ka ca ni mɔgɔ 3 000 ye minnu fagala gɛlɛ. 
Sɔɔni o kɔ, a bila ka taa Lahayi yaasa k’a kiri diɲɛ kojugu Kiriso (SEPEYI) la, min y’a labila pewu, taabolo jan kɔ fɛ.  
Min ye Simɔni Bagibo ye, a le ɲagila Koniwari san 2015 san mugan kaso kɔfɛ k’a sababu kɛ dankarali ye Jamana na. 
Yafa kɛr’a ma uti 2018 wa a bilala san wolonwila kaso kɔfɛ. 
Perezidan danka fila do FPI GOR bolofara la min kalekan ye Bagibo walima foyi si. 
Perezidan kɔrɔ ka latigɛ nɔn bɛ na ye pariti kan jagoya la. 
FPI ɲɛmɔgɔ filana, Abuduramani Sangarée, ka fatuli kɔfɛ 2018 san, Loran Bagibo tun banna Simɔni ka ɲɛmɔgɔya tali ma. 
N’an ye kuma-kumaw lamɛ Bɔlɔlɔ sanfɛ nin laseli kɔfɛ, jamanatigimuso kɔrɔ kanubaaw ma dɔgɔya fɔlɔ. 
Min ye a yɛrɛ kunkan kow fan ye, a bɔlen b’a fɛ ko mɔgɔ se tɛ furusa kɛli la. 
Konowari jamana kuntigi kɔrɔ bɛ san 76 la, a bɛ san caman bɔ a ni Nadi Banba, kunnafonidilamuso kɔrɔ san 47 dɔ bɛ ɲɔgɔn kan wa u bɛ kanu na. 
A n’a seginna Konowari, a ka bilali kɔfɛ ani perezidan Watara ka yamaruya dilen kɔfɛ. 
Min ye Simɔni Bagibo ye, ale si bɛ san 72 la, a taara Abijan pankurujigi kɛnɛ kan k’a cɛ kun bɛn, a n’a ye kuma falefale kɛ u ni ɲɔgɔn cɛ sanga damadama kɔnɔn, perezidan kɔrɔ kanuba jama cɛ man, nka a teliyala ka yɔrɔ bila. 
SUN : https://www.lepoint.fr/afrique
A ka ca komini ladilikɛbaa ni mɛri bisaba ye, ani Tumutu mara dugu 112 duguwilew ye Tumutu marajɛkulu ɲɔgɔnkunbɛn kuncɛ sibiri wulafɛ Tumutu. 
Ɲɔgɔnkunbɛn kun ye ka dɛmɛdon lafiya ani kana ma o yɔrɔ la Mali kɔnɔ lakanabaliya bɛ min yɔrɔ caman na. 
Imusariw ka kabila sigida fasojamaw minnu tun ye ɲɔgɔnkunbɛ labɛn, u ye taabolo dɔ dajira yaasa ka dɛmɛn kɛ lafiya seginni la. 
Imusariw ka jamajɛkulu ye Mali kɔrɔnfɛla  jama fan dɔ ye, nka u sigilen bɛ Tumutu mara la kɛrɛnkɛrɛnya la. 
Wa u ka mɔgɔ sugandilenw ani jamana ka nin kɛɲɛga ni tilebinfɛyɔrɔ jatigiw  y’a latigɛ ka fara ɲɔgɔnkan tugun, yaasa ka dɛmɛn don sigida lafiyali ani a lakanani ma.
Iburahimu Agi Nɔku, Tumutu mara Imusariw ani u koladilankulu ka jamajɛkulu perezidan perezidan.
Bi, nin faraɲɔgɔnkankulu bɛ na a ka dɛmɛn don lafiya sigili la, ni hadamadenyasiraw kumaɲɔgɔnya ye, ɲɔgɔncɛfɔkabɛn hadamadenyasiraw fɛ, ni laadalaɲɛmɔgɔw ka laadala halalaya labaarali ye yan Tumutu mara kɛnɛ bɛɛlajɛlen kan. 
U ka wale nataw lafiya kanu la, ani mɔgɔ sugandilenw (komini koɲɛnabɔlaw ani mɛriw), Tumutu ɲɔgɔnkunbɛ latigɛbagaw bɛ fɛ fana k’u bolo di mɔgɔ sugnadilen wɛrɛw ani sigidalajamakulu mɔgɔba wɛrɛw. 
An ka na fɛ bɛɛ kɔnɔ ka bɔ Jamana yɔrɔ   o y’o fɔ. 
Baarabolodalen fitiiniw nafolobɔ yaasa ka jigi ye denmisɛnw ma minnu tɛ baara la ani balikukalan, fana ye u ka baarakɛta fɔlɔ dɔw ye yaasa ka laafiya ani lakana sabati. 
SUN: https://www.rfi.fr/fr/afrique/
Minisima mɔgɔ gansanw ani a finitigiw tɔgɔlamɔgɔ dɔw ye kumafalen kɛ ni Bɛlafarandi kin musow ɲɛmɔgɔw ye ONI ka Cidenkulu jɔyɔrɔ kan lafiya taabolo la, banfula bulalamaw ka denmɛni baara ka ɲɛsin Mali kana ani lakana kɛbagaw (Ɛfudesɛmu)ma fasodenw lakanani hukumu kɔnɔ.
O kɛra hakililakunun ni kunnafonidi waati dɔ senfɛ min labɛnna Ahmɛd Baba tɔgɔla cakɛda la Minisima ka Dantigɛli Cakɛda fɛ ani ko baaraɲɔgɔnya kɔnɔ ni Anya Gumo Tɔn ye Minisima ka ciw kan.  
Ɲɔgɔnye ye muso bi duuru kafo denmisen k’a fara kin ɲɛmɔgɔ kan.
A tun bɛ ka kɛ Diɲɛtɔnba dantigɛ, polisi Cakɛda (Yu Ɛnpol) ani Minisima fanga mɔgɔw fɛ.
Kumaw tun bɛ tali kɛ:
Finitigi baarakɛlakulu jɔyɔrɔ fasodenw lakanali la, cidenw ka baara kɛtaw lafiya Bɛnka waliyali la, Fɛɛrɛ bakuruba waliyali cakɛda ye ka fara fasodenw sendonni na lafiya ɲinini na. 
Dɛmɛnni kumaw fanba tun bɛ tali kɛ lakana cogoya kan marabolo kɔnɔ, kɛrɛnkɛrɛnneya la binkanni walew ani bolofɛnw tali sira dɔw kan. 
Anw fana jɔrɔlen bɛ nin wale na min b’a kelen na ni a bɛ sigida mɔgɔw ka sigi nagasi tuma dɔw la. 
Anw bɛ yaalaw ani lakana baarabaw kɛ an ka mɔmɔni yɔrɔw la, ka dɛmɛni kɛ ka ɲɛsin Mali lakana cakɛdaw ma, fasodenw lakanali hukumu kɔnɔ.
O bɛɛ n’a ta, mɔgɔw ni u bololafɛnw lakanali b Fsdmuw ka jɔyɔrɔtigiya kɔnɔ an bɛ an ka dɛmɛ don minnu ma ka kɛɲɛ ni anw sew ani an ka ciw ye, Diɲɛ Tɔnba Polisi tɔgɔlamɔgɔw kelen ye o fɔ Tumutu.  
Lakana yecogo kɔfɛ, mɔgɔ minnu sen bɛ a la olu ye waleɲuman dɔn kɛ ka ɲɛsin Diɲɛ Tɔnba ma a ka maganw na ka sigida mɔgɔw dɛmɛ minnu ye kasaratɔw ye gɛlɛya kɔnɔ ani ka ɲɛsin jamana ɲɛmɔgɔbaw ma fan suguya caman fɛ. 
U ka fɔ la, ɲɔgɔnye in kɛli ye dɛmɛ kɛ kow seginni u cogoyaɲuman kɔrɔ la dɔɔnni-dɔɔnni.
O bɛ don sigida sɔrɔ yiriwali fɛ. 
Kɛlɛɲɛbolibolaw ani kobaw minnu bƐ sigida mɔgɔw fara ɲɔgɔn kan, i n’a fɔ
Jɛnkasigi Ɲɛnajɛ, marabolo denmisenw ka Dɔgɔkun, tɔgɔla Ɲɛnajɛ, farikoloɲɛnajɛ.
An ka kunnafoni sɔrɔlen n’a ka faamuyaw tɛ hakɛ kelen nna
Wa hali ni Minisima tɛ binkannikɛla ninnu nɔgɛn,  hali n’a tɛ jatigɛwalekɛlaw nɔgɛn,i n’a fɔ fasoden gansanw bɛ a laɲini cogo min, olu kɔni sɔnna ko a jɔyɔrɔ ka bo anw ka kɔrɔnfɛ marabolow basigili la.  
O durɔn kama, an kɔni bɛ Minisima fo. 
O fɔra Abudaramani Sise fɛ, kin ɲɛmɔgɔ tɔgɔlamɔgɔ ni koɲɛnabɔla. 
Sariyakisɛ 2531 (2020)b’a ɲini Minisima fɛ a ka  dɔ fara dantigɛli maganw kan yaasa a ka ciw ni a jɔyɔrɔ ka se ka lakodɔn, ani fana ka sinsin Mali jamana ɲɛmɔgɔw jɔyɔrɔ ani u ka jɔyɔrɔtigiyaw kan ka ɲɛsin fasodenw lakanani ani Bɛnkan waliyali ma. 
Hakiligin na, feburuyekalo kɔnɔ, Minisima ka dantigɛli cakɛda ye hakililakunun buaara wɔɔrɔ de kɛ Tumutu ani Bukiyati.  
U ye muso ni cɛ mɔgɔ 300 fara ɲɔgɔnna k’u sen don baara in na, sigida mɔgɔw ɲɛmɔgɔw, denmisenw, musow ani sigida arajo baarakɛlaw sen bɛ minnu na. 
GAWO Bɛnkansɛbɛn, bɛn ani bɛnɲini kama (APR), min bɔra Alize baarataabolo la bolonɔbilala, a san wɔɔrɔ filɛ, Mali gɔfɛrɛnɛma ni kulu marifatigiw ni ɲɔgɔn cɛ minnu sendonnen bɛ sɛndonnen bɛ taabolow la. 
O sanyɛlɛma seli hukumu na, SEMA (banbaganciya kɔrɔ) ye ladalakunnafonidilajɛ sigi karidon Bamako.
A ka fɔ la, hali ni kɛlɛ dabilala kɛnɛ kan bɛnkansɛbɛn bolondalaw fɛ, mɔgɔ ka kan ka k’i dusukun kamikami ni ɲɛtaa jɔnjɔnw ye a waleyali la.  
Azawadi tɔnw ka Koladilanjɛkulu (SEMA, banbaganciya kɔrɔ), Alize bɛnkansɛbɛn waleyali kɛnɛ kan 
San wɔɔrɔ tɛmɛnɛn bolonɔ bilalen kɔ nin bɛnkan la, jaabiw tɛ mɔgɔ ɲɛfa, Mawulud Uludi Ramadani, SEMA ka kumalasela ye o fɔ. 
An fɛ,a da bɛ gɔfɛrɛnama de la.  
Wa ni an y’a hakililajigin gɔfɛrɛnaman bɛ sinkɔrɔ ka jalaki bin banbagaciya kɔrɔ, a ye o jabili kɛ. 
Ni gɔfɛrɛnama ko k’a da bɛ SEMA de la, anw bɛ na daliluw ɲini. 
A y’i sinsin bɛnkan jɔsɛnw kan minnu dɛsɛlen don a ka fɔ la, DEDEYƐRI (Maramafɛnbila, Senbɔli kɛlɛ la ani Bolo donniko kura baara la)
Walasa ka taa maramafɛnbila baaraw la, fo sigisariya dɔw ka sigi sen kan. 
An t’a la ka se ka hakɛ pereperelatigɛ kɛlɛkɛlakɔrɔw la minnu ka kan ka don kɛlɛbolo kɔnɔ. 
An ka kan ka se ka ɲɔgɔn faamu kɛlɛbolo labɛnnen kura koɲɛw la bɛnkan bɛ kuma min kan.
San wɔɔrɔ kɔfɛ, halibi jamana yɔrɔdɔw bɛ banbaganci kɔrɔw ka mara kɔnɔ, maramafɛnw b’u bolo. 
Minisiri ɲɛmɔgɔ Sogɛli Mayiga yɛrɛ ko ko bɛnkansɛbɛn kalanni kura ka kan ka kɛ ni kɛcogoya ye kegunya bɛ min na. 
Ne t’a dɔn a bɛ fɛ ka min fɔ ni daɲɛ kegunya fɔli ye, SEMA ka kumalasela ye o fɔ a kabakoyalen. 
An fɛ, a bɛɛ ka kan ka waleya, a fɔra cogo min bɛnkan sɛbɛn ani ni bɛnkan in hakilina ye. 
Kasɔrɔ k’i kanto. 
janto, fɛn juguw datugulen bɛ bara min kɔnɔ kana na o dayɛlɛ. 
Sun: https://www.rfi.fr/fr/afrique
A bɛ ɲini ka kalo wɔɔrɔ bɔ Sumayila Sise fatulen kɔ, a ka pariti, Faraɲɔgɔnkan, perezidanfanga ani bɛnkanfanga kama (IYƐRIDE) bɛ gɛlɛya kɔnɔ. 
Perezidan wote bɛ waati bɛ ka sɛnsɛn ka na dɔɔni-dɔɔni, jama kura b’a la ka girin ka don pariti in na. 
Mɔgɔba Caman donna walima u ka nali dantigɛla. 
Wa u bɛɛ hakilinataw ye perezidanya sɔrɔli nata ye. 
Kasɔrɔ, a bɛ i n’a fɔ bɛn ma kɛ tɔnden kuraw ninnu donniko la polikitɔn na. 
O tuma, kumafalen cayara pariti kɔnɔ yaasa k’a dɔ jɔnni kelen bɛ na ɲɛmɔgɔya ciɲɛ ta ka pariti bandari yanga sanfɛ perezidan wote nata la. 
Dɔw bɛ minnu bɛ kɔnɔnacɛbɔya fɛ.
O kɔrɔ ye min bɔra politikitɔn tɔnden Fɔlɔw yɔrɔ wa dɔw bɛ yen olu bɛ fɛ cɛbɔyaw ka bɔ mɔgɔ kuraw cɛman minnu bɛ pariti bandari yanga. 
O ɲɔgɔn samasamaw bɛ se ka kɛ sababu ye ka pariti min sigila sen kan 2003 Sumayila Sise fɛ k’o ciyɛn tiɲɛn.  
O cogo de la, Sumayila Sise ka saya, desanburukalo tile 25 san 2020, kɛra sababu ye ka taabolo kura don Faraɲɔgɔnkan, perezidanfanga ani bɛnkanfanga kama (IYƐRIDE) la.  
An ni perezidan wote bolodalen 2022feburuyekalo laban tɔ ye kalo segin ye, ɲɔgɔn sama-sama girinkajɔ bɛ pariti kɔnɔ kaban 2022 perezidansigi jɔyɔrɔw nɔfɛ. 
Hali ni perezidan wote nata latɔmɔ taabolo baaraw ma daminɛ fɔlɔ, hakilinaw bɛɛ bɛ pariti in de kan, jamana politiki fanga 3nan. 
Sumayila Sise taamaɲɔgɔn kɔrɔbaw IYƐRIDE la ani politiki mɔgɔba dɔw minnu bɛ Kuluba bɛlɛni la ni ɲɔgɔn cɛ, fanga sinamatƐn kuntigi kɔrɔ nɔnnabila bɛ na gɛlɛya kosɛbɛ. 
O la sa, dɔkɔkun tɛmɛnen, Minisiri Ɲɛmɔgɔ kɔrɔ Bubu Sise donna Jene Faraɲɔgɔnkan, perezidanfanga ani Bɛnkanfanga kama bolofara la. 
Nin taamasen na, Mamadu Igɔri Jara bila a ɲɛ, ale fana ye Sɔrɔ ani Nafolokow Minisi kɔrɔ ye, min, marisikalo tɛmɛnen, tun donna San tɛgɛdiɲɔgɔnma pariti Bolofara la. 
Mɔgɔba caman bilala a ɲɛ.
O n’a ta bɛɛ, tɔnden ninnu ka girin-girin ma kɛ fɛn ye min diyara IYƐRIDE tɔndenw bɛɛ lajɛlen ye minnu fɛ nin donniw ye sirayɛlɛma ye mɔgɔ dɔw fɛ yaasa u n’a o kɛ sababu ye k’a dɛmɛ sɔrɔ u yɛrɛ la.  
Pariti tɔnden mɔgɔba dɔw bɛ kɔnɔna cɛbɔya hakilila de fɛ walima dɔw bɛ kɔkanna cɛbɔya de hakilila de fɛ. 
Wa fana, ni tɔnden kura ninnu ka nali ye. 
Sumayila Sise ka tɔn b’a ka ɲɛnamaya gɛlɛyaw labelebele dɔ de la bi. 
tilali farati. 
IYƐRIDE tun porogotola ka bɔ o la ale ni Sumayila Sise sababu a ka ciya ni san tan ye.  
O la sa, perezidan kalafili masurunya la, dɔ de b’a la ka fara ɲɔgɔnsamasamaw na pariti kɔnɔ na ka kɛɲɛ ni cɛbɔ nata sugandili ye perezidan sigi kama. 
Fan caman bɛ ɲɔgɔn na ka ban. 
Mɔgɔ caman de bɛ kɔnɔna cɛbɔya fɛ¸nka, dɔw b’a la ka kɛnɛma cɛbɔya de kanu min, u ka fɔ la, bɛ na kunandiyaba di pariti ma ka sebaaya sɔrɔ kalafili nataw la. Kɔnɔna sugandili Kanubaaw ka fɔ la,  kɔnɔna cɛbɔya hakilinan nafa ye ka bɛn IYƐRIDE danbɛ an’a hakililako  jɔnjɔnw ma.
Minnu bɛ kɔkanna cɛbɔya fɛ olu kɔni miiri la a bɛ na gɛlɛya ɲɛmɔgɔw ka bɛn kɔnɔna cɛbɔya kelen ma.  
Ola yaasa ka farafarali bali min bɛ se ka kɛ, u bɛ kɔkanna cɛbɔya de fɛ.  
Cɛbɔ min bɛ na se ka wulikajɔ kɛ nafolokow la ani dɔnbaaw ɲanamaba caman bɛ min na. 
Ka fara jogo ɲumanw ninnu kan, u bɛ fɛ cɛbɔ ka kan ka kɛ mɔgɔ hakili carilen ani fana donko dɔ ka kɛ a la sanfɛ Mara.
Ka sanga ni gɛlɛya ninnu ani farafaraliw faratiw ye, pariti Ɲɛmɔgɔw ka kan ka segin jagoya la ka na kofɛjɔ danbɛw an’a taabolow ma minnu tun ye IYƐRIDE kɛ pariti bonyalen ye mɔgɔw tun bɛ ɲɛbɔ min fɛ Mali politikikɛnɛ kan. 
Ni o tɛ, Sumayila Sise ka politiki ciyɛn de bɛ na tiɲɛn. 
Sooni a tun bɛ na san 20 bɔ, Ala ma hinɛ Sumayila Sise la, a tun sera ka IYƐRIDE kɛ pariti ye min sinsinnen bɛ Mali kɔnɔ ni bolofaraw ye k’a daminɛ Kayi ka se fo Kidali. 
A sera ka pariti kɛ politiki fanga lakika ye, min bɛ sira kan danaya bɛ min na. 
O kɔ, IYƐRIDE sigibaga ye bɛn ni kelenya kuma de fɔ tun ma bɛɛ. 
O bɛ wajibiya. 
ola, IYƐRIDE kan a k’a ka jamakuluw kafo yaasa ka a ka kunnandiya caya kalafili nataw la. 
Meme Sanogo. 
A ka gɛlɛ, a ka gɛlɛ kosɛbɛ yɛrƐ k’a ye ɲɛmɔgɔba min bɛ hami n’a bolodiɲɔgɔnmakɛbagaw ye don bɛɛ wa a ka nafa foyi si tɛ o la.  
O de ye Bubakari SO ka koɲɛ ye, foroba tɔnɔ baara waleyali Cakɛda Baarako kama (Azetipu-Mali) ɲɛmɔgɔba.   
Kabini a ka sigili la cakɛda in ɲɛmɔgɔya la, a bɛ gɛlɛyaw ɲɛnabɔli durɔn de la, tuman dɔw la kirikun gɛlɛya dɔw minnu bɛ san caman bɔ ola yanni a ka kɛ ɲɛmɔgɔ ye. 
A ni fɔ ka kan, nin ko in sinna ka nɔn bila cakɛda ka baara ɲɛ la bawo ɲɛmɔgɔ b’a ka waatiba kɛ ni a ka baarakɛlaw ye walasa k’u ɲɛsin kirikun gɛlɛyaw ma yanni a k’a ɲɛsin baara baabuw yɛrɛ ma.   
Laɲini ye k’a jira aw la cogo min na Azetipu-Mali bɛ gɛlɛyaba minnu kɔnɔ halibi walisa k’a se k’u ɲɛnabɔ. 
O bɛɛ n’a ta, Bubakari So ani a ka kulu b’a ɲini tuma bɛɛ 
Ni Ala sɔnna a ma !
Ka d’a kan ɲɛmɔgɔba yɛrɛ ye danayabaa ye, a b’a to Ala ma tuma bɛɛ. 
A yɛrɛ sen donni sababu la, kirikun kuncɛli koɲuman bɛ ka kɛ Azetipu-Mali ni sinuwa cakɛda Kilu-Mali ni ɲɔgɔn cɛ k’a da tiribini labɛni baaraw kan ani Mamadu Konate Tɔgɔla ntolantankɛnɛ yeeli donni kan. 
Sɛbɛn ninnu tun bɛ kiriso la, kɛrɛnkɛrɛnneya la komini 4nan Kiri kunfɔlɔ kirida la min na Kilu-Mali cakɛda labɔra zuwɛn tɛmɛnen tile 7.  
K’a fɔ k’a nɔgɔya, kiri datora Sojɔkulu Kilu bawo kiritigɛla y’a dantigɛ ko ale tɛ se. 
Yanni komini 4nan kiriso ka kiri jaabi in cɛ, Azetipu-Mali ɲɛmɔgɔba, Bubakari So, tun kɔnna kow ma walasa ka kirikun bali.   
A tun ye bataki ci Marako ani Nafolokow minisiri ma k’a ka dɛmɛ ɲini Kilu-Mali cakɛda ka fakiri waritɔ min sɔngɔ ye Sefa wari 466 135 619 ye. 
O tun ye kɛcogo ye ale fɛ yaasa ka ŋɛnɛyajira kɛ janko ko in bɛɛ ka se ka ɲɛnabɔ ka ban siɲɛ kelen.   
Kilu Cakɛda ye baaraw kɛ ka ɲɛ minnu tun kalifalen b’a la wa bolonɔ kɛra baaraw sɔrɔli laban sɛbɛn kan ɔkutɔburu 2010 fanw bɛɛ fɛ. 
Kilu Cakɛda ye a ka jatebɔ Numero 02nan bila (Sefa wari 680 142 434)sarali kama kabini san 2011 zanwiyekalo la, minnu kan jate dɔw sara a ye wa ɔkutɔburukalo tile 1 san 2015 jate Numero 03nan bilala Sefa wari million 167 ani 33 ni 425 sarali nɔ fɛ, Azetipu-Mali ɲɛmɔgɔba ye o pereperelatigɛ bataki la awirili tile 14 san 2021.
Yanni a ka hakililajigin kɛ ko, bakuruba fɔ la,bi don na Kilu Cakɛda ka Sefa wari million 162 ani 33 ani 425 de bɛ Azetipu la a ka baarakɛbaga bɛnkansɛbɛn waritɔ la. 
Denmisɛnw ani farikoloɲɛnajɛw minisiriso ka kan ka Sefa wari million 466 135 619 di Azetipu-Mali ma tugun.
Ka kuma kuncɛ, Bubakari Sow y’a fɔ. 
San caman kɛlen kƆ waritɔ jurukani na kasɔrɔ ta ma mɛnɛ sisi ma bɔ, Denmisɛnw ani farikoloɲɛnajɛw minisiriso y’a ɲini an fɛ ko an ka kɔnɔna juru sɛbɛnw bila ka taa yaasa u ka ta ba la. 
O cogo de la desanburukalo tile 28 san 2015, sɛbɛnw cila ka taa  sɛbɛncisɛmɛntiyalan fɛ k’a taa di EZSESE-Ɛntɛrinasiyɔnali ka ladilikɛla ma min ka baara ye kɔnɔna jurukow ɲɛnabɔli ye. 
Kilu Cakɛda, kɛlen kɔ ka san caman kɛ ka makɔnɔni kɛ, y’a latigƐ ka Azetipu wele bɔgɔ jɛnɛni kan yaasa k’a ka juru kani. 
K’a bɔ tɛmɛnen na, anw b’aw ka dɛmɛ ɲini waritɔ sarali kama yaasa ka kiri bali min tun bɛ se ka na ni kɔrɔlɔ gɛlɛw ye.. 
An hakili b’a la ko Azetipu-Mali y’i cɛsiri, k’a sigi ni baarakɛbaa sugandilen tɔgɔ ye Kilu-Mali Kɔnsitirikisiyɔn Kulu fɛ, baarakɛli kasabi sarali kama. 
O la, bɛnkankɛsɛbɛn baara kɛli min bolonɔn dala zanwiye 15 san 2009 Azetipu-Mali ni Kilu Kɔnsitirikisiyɔn Kulu ni ɲɔgɔn cɛ,ka kɛɲɛ ni kandisɛbɛn bolonɔn bilali ye san 2009 zanwiyekalo tile 14 min baara musaka mumɛ tun ye Sefa wari miliyari 2 ani miliyɔn 74 ani 32 860 ye. 
El Haji A.B. HAYIDARA yatimɛdenni tun y’a faamu k’a fɔ ko ale de tun ye a jatigila ka sogo bɛlɛnta ye min bɛ diyagoyafuru. 
A bɔtɔ dingɛ kɔnɔ, a bololila ka tunun su dibi la, den banbulen a kɔ la, walizi minɛnen a bolo. 
Setu ɲɛnayeelen tun bɛ mɔgɔ nisɔn diya nka a bɛ i n’a fɔ o tun ye kɛnɛkanko durɔn de ye. 
Nin mɔgɔ min tun y’a bisigiya ko jogo kolontigi don, o tun tɛ tɛ kojugu ye ! 
Ali tun ɲɛ b’a la ale bɛ se k’i kɔgɔ da fɛnjuguw bɛɛ kɔgɔ la ani ka jagoyafuru kɔrɔlɔw farati ta. 
Tuma si la, a ma fɔ ko Setu k’a bila kun na k’u bɔra ka cɛ min sugandi k’a kɛ a furukɛ mandi ye k’a b’o kanu tiɲɛnin na,
Ali dun tun  dun t’a jagoya a kan a k’a kanu dusukunjɛya
A tun bɛ bonya dɔɔni durun de ɲini a fɛ. 
Kun jumɛn de bɛ fɛnw karabali la ?
N’a ye denkelen sɔrɔ a hakili bɛ sigi. 
Ka d’a kan dilannadali tun jagoyalen don a kan, cɛ fana tun t’a ka farida kɛli to yen abada. 
Wa den min tun bɛ na wolo nin kanu la o de tun bɛ na a ka hɛrɛ nata sinsin. 
Ali tun ma se k’a hakili jigin kun kɔnɔdun a jumɛn na a y’i tulo gɛlɛ ka a sɔrɔ ka kɛ a muso ye, a ka npogotiya kɛnɛkɛnɛya ani a kan dumaniya kɔkan. 
A nalolen tun tɛ. 
A tun bɛ yɛlɛmusɛnmusɛn kɛ gundo la yatimɛ musomani yeli dama na min b’a bɛɛnidenmuso o min furulen bɛ Selɛnge. 
Ali tu y’a dɔn ko hali da minnu yɛlɛni ka go wari bɛ olu bɛɛ dayɛlɛ, ola a tun bɛ donbolo kɛ a jatigiw ye ni ladiyalifɛnw minnu ye bankibiyew, talifoni, ani dɔwɛrɛ   
Yanni a ka taga
A dabɔkun tun tɛ fɛn wɛrɛ ye fo Setu tun ka jagoya ka segin ka taa barokɛɲɔgɔn bilasira su dugutilama fɛ.
A ka jatebɔ tun ka nɔgɔ kojugu.
a mɛ o mɛ, deli min bɛ sɔrɔ gɛrɛɲɔgɔnya la o laban bɛ sɔn ka kɛ mɔgɔ fila ka furu ye. 
O tun ye ko ye min tun na se ka kɛ don dɔ la, bɛɛnidenmuso furukɛ tun bɛ o fɔ. 
Furuɲɔgɔma fila tun b’a la k’a latigɛ ka Setu ka ɲanamaya taasira yɛlɛma yaasa ka deli olu ka ɲɛnamaya la joona. 
Don dɔ wula fɛ, surafana dunnen kɔ, ɲininkali kɛr’a la paraki. 
E bɛ mun de fɔ ni Ali nana bɔ i kɔ furu la ?
Sinɛni. 
ka d’a kan a mandiya tɔgɔ tun ye o ye a bɛɛnidenw n’a sinankuw fɛ a kolomaseniya an’a ka mɛtɛrɛ 2 ni santimɛtiri 10 jamanjanya yecogo kosɔn.  
nɛnɛkili jɔra, miniti duuru ɲanama kɔnɔ¸yanni a k’a latigɛ ka jaabili kɛ ni bonya ye. 
Ne ma miiri o kɛli la. 
O kumakanw fɔli tun bɛ jigi fa kɛ, walima ka dɔ fara u nege kan.   
A tun ka kɛ Ali tigɛlabilalen b aye min ɲɔgɔn tɛ yen o ka fisa ni mɔgɔ wɛrɛ ye !. 
A bɛɛnidenmuso tun ye jaabi sɔrɔ a ɲɛ cɛman. 
Setu sera k’i jilaja ka daɲɛ fɔ min bɛ se ka joginniba kɛ fo ka taga se saya yɛrɛ ma. 
Abada 
Siranfɛn tulonkɛlanw  Dajirali tun cɛjuguyara ka se hakɛ la fo a tun ma san 35 cɛ in kanu tuma si, ale ni min tun jɛnnen tɛ foyi si la a ka jate la.   
Fɛn bɛɛ tun b’u bɔ ɲɔgɔn na. 
Kamalenni tun ye surunmani ye a kɛrɛ wa a tun ye silamɛya minɛ a se dan bɛɛ la o wale bɛ ɲɛfɔ ni a kɛli ye ka finilankolodon kɔnni ye ka taa sɔrɔ muso in tun bɛ fɛ k’a ka sugurunya diya bɔ.
Donfiniw
Kɛrɛnkɛrɛnya la hijabu don
Min n’a tun dɛsɛlen bɛ k’a jagoya san 21 yatimɛ sugurunni kan o tun bɛ kɛ sababu ye k’u cɛ gɛlɛya kosɛbɛ. 
Fo ka taa se yɔrɔ la a ja tun nege bɔ a la. 
min tigi tun bɛ fɛ wasa sɔrɔ kasɔrɔ a nege bɔlenba don, a tun tɛ i wasa n’a ye ten, nka a tun bɛ kow sama ka se fo donfini yɛlɛma dayɛjirali ma ko o sababu ye hakililako ye.  
Sinɛni tun miiri la fana a tun bɛ na kɛ tulonkɛlan de ye, a bɛɛnimuso n’a cɛ tun b’a la ka dusu don yɛlɛmaliba in gɛrɛntɛ in kɛbaa la n’o y’a maminɛcɛ ye. 
A bɛ se ka kɛ mɔgɔ minb bɛ na kɛ a muso ye o ka finidocogo ɲɛgoya dɔɔni tun bɛ a la, nka cɛ jumɛnw de ye ko ɲɛgow tɛ ?
Setu tun b’a maminɛcɛ bilasirali bali ka taa a fɛ, tuma dɔw a tun bɛ kɔnɔdimi gɛlɛ nkalon da a yɛrɛ la, tuma dɔw a bɛ ɲɛnamini banbali nkalon da a yɛrɛ la. 
A bɛɛnidenmuso tun fɛ npogotiginin tun bɛ kalabantiya de la fu tun ka kan ka siri min na ni a furuli ye teliya la. 
Ali tun nisɔndiyalen ba don. 
A ɲɛ min tun sisilen bɛ don laban ninnu na balila ka yɛlɛma k’a kɛ nisɔnbaatɔ ta ɲɔgɔna ye min bɔra k’a gɛrɛzɛgɛ ye fara ci sobon na ni Sefa wari miliyɔn 15 sɔrɔli ye. 
Setu furuli de tun ye a ka jigi bɛɛ ladakabanaba ye.
A fɛ o bɛ kɛ sababu ye a ka don a ka dugu cɛw ka tɔn datugulen na ni kunkɔrɔta ani senkola ye bawo a ye Bamakoka furu o ye kob aye. 
Sigida la, a bɛ bɛɛ hakili ko faaba muso .
Gadumankɛ mankutu ɲuman bɛ min na, k’a bɔ dugu musow la, a bisigiyalen don k’a fɔ ko olu bobaraw ani u senw jalen i ko fara. 
Dɔ de tun b’a la ka fara Ali dusukunnako la durɔn wa a ka ɲɛmajɔw tun bɛ denni ka saranw de la ale min ka kanuko tun bɛ ka goya denni o ye ka taa fɛ. 
A tun t’a ka weleliw ta tugun, o tun ka kan ka cɛ farin faga min tun ka kan ka laban ni yɔrɔmajanya ye. 
Nka, o n’a ta bɛɛ, a fasanjarabi tun y’a ɲɛ fiɲɛ.  
Dusukunnako gansant un tɛ ale ta yen nka hakiliwuli kanu de tun b’a la ka ɲɛsin muso jogo ɲuman dafalen  tigi ma.  
Kulekanbaw  kow tun bɛ taga joona. 
Maminɛni tun bɛ silamɛfurusiri kɛli jira dɔgɔkun fila tɛmɛnen kɔ, alamisa wula fɛ. 
Ka kɛɲɛ ni kokɔrɔw ni laadaw ye, furuɲɔnmaw bɛ si ɲɔgɔn fɛ. 
Setu tun ye o laada labato
A tun y’i sɛɛnɛ dilan sanfɛ, ka to k’i miiri ko nin fereke cogow in na.
Aly ma mɛn k’a sɛgɛrɛ. 
Ka kɔn o ɲɛ, a tun y’i labɛn 
Kogɛlɛnba in kama wa a tun y’i kale a yɛrɛ ye k’a fɔ k’a bɛ wasa sɔrɔ nin ko la. 
Cɛyafuraw jɔyɔrɔ bɛ sɔn ka bonya kosɛbɛ. 
A kɛkojugu k’a min, nege ni kɔrɔtoli tora ka ɲɔgɔn samasama. 
A ma bilakasuma kɛ a la, a tɛmɛna ni kow ye.
A ye gɛlɛya sɔrɔ kow la. 
A ka ɲinini la Setu min tun y’i kale k’a t’a yɛrɛ labila,o ka fanga girinmaba y’a bali
Ali ninjuguyaɲɔnilen, a taara bin dugu ma. 
Ɲinini filanan, o kɔfɛ sabanan si ma sira sɔrɔ i n’a fɔ siɲɛ fɔlɔ cogo la. 
A labanan k’i miiri ko a ka mɔgɔ kanulen dusukun bɛ i n’a fɔ so salen. 
Fanga tun falena lahidubaw tali la ni ladiyalifɛnw ye, muso tun bɛ ka ban ka taa fɛ cogo min dɔ tun bɛ ka fara ladiyali fɛnw kofɔlenw daraja la ka taa fɛ.   
Masirifɛnw, Sefa wari 10.000, moto Ikisi-1
A selen a dan na, kasɔrɔ cɛya tun bɛ ka wuli ka ja, a y’a ka mafiyɛnni  ɲɛfɔ a bɛɛnidenmuso ye nɛgɛjurucisara fɛ. 
O nɔ goni na,o y’i sinsin a cɛ ta kɛcogo kan min funufunu jima tun bɛ na nin gɛɲɛ belebele ye a bolo.  
Bugɔliw tun bɛ kɛ i ko sankisɛ, kulokanw tun bɛ yɔrɔ bɛɛ gan su kɔnɔ.
Kulekan gɛlɛw tun bɛ falen ninɛkiliminɛ kulow la, o kɔfɛ ŋunankanw minnu makan tun bɛ tunu ka taa fɛ. 
Mɔgɔ si tun tɛ na dɛmɛ don a ma. 
Hali buranmuso n’a burankɛ minnu ka soda tugunkan tun b’a jira k’u t’ala ka sunɔgɔ o waati la, sigiɲɔgɔnw kɛrɛbɛtɛ, ulu ka makun kɔrɔ tun bɛ se ka kɛ i n’a fɔ u bɛmakan don ka ɲakata ka kɛ a la ani min ka kan. U si m’a nun labɔ. 
Falatɔdenni kan tun minɛnen don, dogoyɔrɔ si tun tɛ yen.
Cɛgɛɲɛbatigi tun ma ɲinɛ ka da sɔgɔ a yɛrɛ kɔfɛ. 
A sɔnna. 
Ali tun sera a dan na, k’a to mago dilani degun teliya kɔnɔ, bawo cɛyafuraw tun y’u ka baara kɛ, a y’i bɛɛ fili muso kan o y’a ka kulusi bɔ yɔrɔ min. 
Kasɔrɔ a ma kɛ ni degun ye, a kisibaa ka nisɔndiya filɛli kɔrɔ, a y’a ka musoko fɔlɔ kɛ. 
Nka a nege tun wililen ba don. 
A y’a ɲɛ kɔrɔta k’a jɔ a ɲumankɛla la, o y’a kun komi k’a sonna a tun ye baara min daminɛ a ka tɛmɛ ni o ye.  
Ali mɛna, a sɛbɛkɔrɔ mɛna. 
A sɛgɛnna mɛ ka jɔli la, bisanbatigi tun b’a la ka kɔrɔtɔ. 
O la, a fɔ i t’a dabila wa ? 
O taacogo la, i laban b’a faga su kelen kɔnɔ. 
N’a tun ma kɛ sɔrɔnadoni ɲuman in ye, Ali ye waati janba min kɛ kasɔrɔ a tɛ muso dɔn k’a sababu kɛ yɛrɛ minɛ ni diinɛ ko ye, a tun bɛ na o waati tɛmɛlen bɛɛ lajɛlen de jurusara.  
A nɛnɛ ka lajɛ n’a y’a sɔrɔ di b’a la. 
A don dugu cɛ, sɔgɔmada jona fɛ, muso nisɔndiyalen  ye du fuden sɔrɔ i n’a fɛ a ka kan ka kɛ cogo min. 
Setu segintɔla tun don a cɛ ka so.
Nka ni o hakilina kelen ye. 
Foyi si tun tɛ se ka kɛ i  n’a fɔ fɔlɔ. 
Su kelen tun ye bɔlikɛ k’a npogotigi ɲɛw yɛlɛma ka kɛ balikutaw ye tasuma tun kɛra min kɔnɔ na. 
A bɛɛnidenmuso cɛ ye wale in seere a ɲɛ la, hali a kɛbaga. 
A tun ye a musoya ye, a sinw, a bobaraw ye ani a ŋunaŋunakanw mɛ hali n’a y’a sɔrɔ k’a tun y’I gɛlɛya k’u madogo. 
A maloyalenba, a tun b’a la k’a yɛrɛ dogo-dogo a siso kɔnɔ, wa a m’a laɲini ka bɔ yen fo tuman min na a dara a la ko mɔgɔ kofɔlen tun 
Ali dun?
A tun y’a yeli dabila ka kum’a fɛ kabini o don su. 
Nin kelennabila tun ye waati joli kɛ ?
Setu tun tɛ na se k’o fɔ, a bɛɛnidenmuso walima Ali kɛrɛbɛtɛ. 
Kari don dɔ, a bɛɛnidenmuso tun bɛ fɛ ka fu siri sinemabɔ in la. 
Tɔɔrɔ min kɛra a la,a ye dɔ fara o la. 
I bolokɔni do i k’a nɛnɛ ka lajɛ ni di diya b’a la. 
Ikomi Setu tun t’ala k’a kɛli latigɛ, a tun bɛ ka  bɔ-bɔ ka tila ka segin-segin ni bisanba kelen o ye a tun ye min labaara k’a se k’a sago sɔrɔ a la silamɛfurusiri su. 
A tun b’ala ka kule, a tun dalen b’ala kosɛbɛ i n’a fɔ a kanumɛmuso tun bɛ na nɛgɛ min kɛ k’a gosi. 
Halisa, a tun b’a yɛrɛ kalama kosɛbɛ ka gɛɲɛ bisan bisan kan makɔnɔ a farikolo la waatini kɔnɔ. 
A tun bɛ tulu mu don o don, nka o bɛɛ n’a ta nɔw tun bɛ ye. 
Ne ye Ali wele ka na. 
Ne jigi b’i kan yaasa a fari kana faga. 
N’o tɛ nin bisan in tun bɛ se ka dɔ ɲɛ. 
Ali tun bɛ so da digi, a ɲinɛna k’a kɔnkɔn, a tun balala Setu la o min tun b’a la k’a donfini fallen walasa ka kubɛn ko ɲuman kɛ. 
Ali kɛ k’a farikolo ye, a ma se k’i yɛrɛ minɛ. 
sinɛ tun bɛ fɛ k’a yɛrɛ firifiri nka, a kanumɛmuso tun b’a la siran. 
Ali nisɔn tun diyara kosɛbɛ, a tun girinna k’a miiri fari yɛlɛma na, o tuma na a kanumɛmuso y’a lajɔ waatini kɔnɔ, yaasa k’a ka nimisi wasa sɔrɔ koɲɛɲiniw la. 
I hakili sigi, Setu laban be k’i fɛ. 
Den de bɛ furu sinsin. 
E ye cɛ lasɔmilen ye !
Kɔnɔmaya daminɛ. 
saamɛyako tun b’a la ka tunun dɔwɛrɛ ɲɛ dan tɛ min diya la.  
A tun nisɔn diyara k’a cɛ ka mɔgɔɲanamaya ye min, kasɔrɔ a ma ɲininkan, tun labana k’a ka fantanya dɔ ani ka to ka banki wari buluw ani ladiyalifɛnw wɛrɛw di a ma. 
A tɛ fɔ ko fanga bɛ wari la wa ? 
Setu magoba tun bɛ dɔ la ko nataw kama. 
A tolen don mankun na ka tɛmɛ fɔlɔ kan u ni ɲɔgoncɛla tun seginna ka gɛlɛya, hali n’a y’a sɔrɔ a tun bɛ maganw bɛɛ kɛ yaasa a yecogo ka kɛ mɔgɔ nisondiyalen ni mɔgɔ sewalen ye. 
Yala kɛnɛyako tɔrɔ de bɛ a la wa ? 
Tuma ni tuma, a tun bɛ fɛn o fɛn dun a b’o bɛɛ labɔ. 
Fo ka taa Ali lasɔn a ka taga n’a ye laajɛli la. 
Kɔnɔ daminɛ tun bɛ dɔgɔtɔrɔ ka nisɔndiya jira. 
Setu tun b’a ye i n’a fɔ sankolo bɛ na wurunba dugukolo kan. 
A dusukun jɛlen na, negebɔ siranya dɔ tun bɛ tugubaandiya nɔnabila. 
A taamacogo tun bɛ kɛ ni basigi ni hakililatigɛ ye i n’a fɔ a miiriw.  
A ka latigɛ tun talen don. 
A tun bɛ boli jahanɛmɛ ɲɛ. 
Jigili waati dɔrɔn, bawo a tun tɛ fɛ ka a kɔnɔn tiɲɛ fiyew, bawo a ka jogoɲumanya n’a ka diinɛ tun tɛ taa ɲɔgɔn fɛ. 
A tun y’a laɲini furusɛbɛn tigɛ ka bila kalo fila la jiginni kɔfɛ. 
Yanni o cɛ, a tun b’a la ka sankolo ni dugukolo yuguba jiginyɔrɔ ɲini na. 
A tun gɛrɛzɛgɛ diyara. 
A terimuso kalanso la, min n’a bangebaaw sigilen bɛ Bamakɔ kin dɔ la, sɔnna a ka jigin ale fɛ yen k’a dogo. 
Ka su dibi kɛ sababu ye, Setu y’i senfa, ka soforow cɛci, den sirilen koɲuman a kɔ la, walisi minɛnen bɛ bolo la, yanni a ka se a tɔɲɔgɔnmuso ma min tun b’a la k’a makɔnɔ yiriju dɔ fɛ yaasa ka moto wuli.  
Dugutaa tun ka jan. 
Nka fiɲɛ min tun b’a la k’a gosi o tun bɛ yɛrɛmahɔnya de kofɔ. 
K’a to a dogoyɔrɔ la, a y’a mɛn ko Ali kɛ ka kunnafoni mɛn, a hakili tun wuli la wa k’a tun b’a buranw de bisigiya k’u nɔ bɛ a ka tununni na.  
O kɔ, kuman caman tun kɛra sababu ye hali ɲininiw bolodabaaraw tun tɛ na se ka kɛ. 
Mɔgɔw tun ɲɛgannen bɛ ka ɲɔgɔn jalaki tununni ko la wa u tun b’a bali ka gɛrɛ ɲɔgɔn na jama kunkow la.   
denkundi,furu, banni, o n’a ɲɔgɔna caman.
